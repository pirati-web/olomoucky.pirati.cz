---
uid: tomas.svoboda
name:     Tomáš Svoboda   # běžně používáné jméno
fullname: Tomáš Svoboda   # jméno s tituly etc.
category:                   # kategorie: rp, praha, vary, hradec, jmk, senat
- predsednictvo
position: Místopředseda krajského sdružení
img: people/tomas-svoboda.jpg   # 165 x 220
description: 3. místopředseda krajského sdružení Olomouckého kraje           # kratký popis, max 160 znaků
mail: tomas.svoboda@pirati.cz
mob: 733 252 652
profiles:
  github:                 
  facebook:
  twitter:      
  flickr:
ordpre: 4          
---
Tomáš Svoboda se narodil 29. července 1973. Registrovaným příznivcem Pirátů od podzimu 2014, členem Pirátské strany od srpna 2017.

Rodina pochází z Olomouce po matce a z Prahy po otci. Vyrostl v rodině dědy, lékaře v Mohelnici a  architekta, otce v Zábřeze. Má bratra a sestru. Sestra žije se svojí brazilskou manželkou v Berlíně. 

Tomáš přiletěl v létě 2013 do Olomouce z Londýna, odkud se po 5 letech vrátil, kvůli Zuzaně a také aby se po 25 letech vrátil zpět domů, na Moravu. V Olomouci teď společně žijí ještě s Julií (15), když zrovna Juli není v Brně na taneční konzervatoři, nebo s jejím tatínkem Danem.

Tomáš se aktivně nevěnoval politice nikdy dříve, avšak vždy stál čelem proti nepravostem, nespravedlnosti a disfunkcím systému. Vždy mluvil otevřeně, kritizoval, ale často i otevřeně chválil a byl připraven učinit nebo podpořit změnu k lepšímu. Jak jde čas, více chápe zásadní význam jakékoliv podpory důležitých hodnot a bezvýznamnost boje proti čemukoliv. 

Tomáš hodně cestoval autostopem po Evropě, především směrem na jih. Španělsko, Řecko. Bavil se výtvarnými záležitostmi, grafikou, tesáním do kamene, dřeva, prací se sklem i moderními materiály v sochařství. Absolvoval (částečně) vojenskou střední školu, maturoval na pražském gymnázium, absolvoval sklářskou uměleckou průmyslovku. Materiálu se věnoval i v Londýně, v ateliéru Terryho New, tehdejšího President of the Royal British Society of Sculptors. V Londýně Tomáš i podnikal, založil home-renovation-craftwork, živnost na práce v domě a na uměleckou asistenci. To znamenalo de facto úplně cokoliv, od dřevěných podlah, opravy oken, stavební práce, restaurování a úpravy veškerých povrchů, instalace nábytku a kilometry bílých stěn. Cokoliv se dalo najít na Googlu, bylo slíbeno, provedeno a předáno klientovi s velmi dobrým výsledkem. Británie je v mnoha zásadních ohledech odlišná, postupy, materiály, etc. Také prováděl sříhání keřů, renovace trávníku, stavění plotů a mnoho dalšího. V umělecké sféře pak instalace několika výstav, např. v Design Muzeum. Tyto práce umožnily Tomášovi poznat velmi různé lidi, domy, způsoby a životy v Londýně a okolí. Mnohdy měl v kapse klíče od hned několika domů v Londýně. Velmi cenná zkušenost. Tomáš chová k Británii lásku a respekt. 

Vždy se zajímal o věci, které přesahují běžného člověka. Četl, zkoušel a učil se různé věci, od náboženství, meditací, terapeutických metod po drogy. Jednak tím řešil svoje tehdejší problémy, druhak uspokojoval zvědavost. Má rád lidi. Miluje muziku, poezii, obecně takové umění, které otevírá nové pohledy na kouzlo existence. Je zastáncem základních hodnot stojících na principech křesťanství, ctí svobodu člověka a jeho přirozenou odpovědnost vůči bohu, sobě a přírodě. 

K Pirátské straně se dostal zcela přirozeně. Po příjezdu do Olomouce se seznámil se skupinou lidí na přednáškách o demokracii. Později byl pozván na schůzku místního sdružení Pirátské strany. Tam viděl, že je mnoho nápadů a potřeb, ale málo těch, kdo je mohou a chtějí realizovat. Proto se zapojil, aby pomohl posílit Piráty v Olomouci a nejen tam. 

Pustil se do práce na volební kampani do Sněmovny. Po úspěchu ve volbách, kde jsme získali poslance a místopředsedu Sněmovny Vojtěcha Pikala si vzal na starost vybudování krajského Pirátského centra v Olomouci a otevření Kanceláře poslance. [Prostor](http://masparti.com/picolo-piratske-centrum-olomouc) je jednoznačně nejhezčím v republice. Velkou měrou se podílel i na kampani voleb do zastupitelstva města Olomouce.

Tomáš byl chvíli asistentem poslance Vojtěcha Pikala. Je členem krajského předsednictva. Je členem komise městské části Olomouc střed, komise pro prevenci kriminality a bezpečnost a členem dozorčí rady výstaviště Flora.


