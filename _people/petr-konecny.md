---
uid: petr.konecny
name:    Petr Konečný     # běžně používané jméno
fullname: Petr Konečný, Dis.  # jméno s tituly etc.
category:                     # kategorie: rp, praha, vary, hradec, jmk, senat
- 
position: 
img: people/            # 165 x 220
img-full:                     # větší obrázek zobrazený na podrobném profilu
description: Člen KS Olomouckého kraje             # kratký popis, max 160 znaků
mail: 
mob: 
profiles:
  github:
  facebook: 
  twitter:         
  flickr: 
heroImg: banner-default.jpg
published: true
---
Petr Konečný (*17. leden 1997) je Pirát, sociální pracovník, vegan, člen týmů Návykové chování, Lidská práva, Práce a sociální věci a Duševní zdraví, vedoucí expertního týmu pro bezpečnost v Olomouckém kraji, v komisi pro prevenci kriminality a užívání drog v Olomouckém kraji, angažuje se také v projektu Piráti pomáhají a je členem Mladého Pirátstva. 

Petr Konečný pracuje jako terénní sociální pracovník v Centru duševního zdraví v Přerově. Čtyři roky studoval hru na violončello a poté tři roky sociální pedagogiku (zaměření na prevenci sociálně patologických jevů), oba obory zdárně dokončil v Kroměříži. Aby se při zaměstnání nenudil, tak ještě studuje na Univerzitě Palackého v Olomouci kombinovanou formou obory společenské vědy a výchova ke zdraví se zaměřením na vzdělávání.

K Pirátům v Přerově se rozhodl přidat po milé zkušenosti se členskou základnou tohoto krásného a malebného města. S jejich zástupci se potkával už při zajímavých akcích, kdy se Piráti pokoušeli udělat z Přerova příjemnější místo k životu (a docela se jim to daří).

V rámci své profese je součástí reformy psychiatrické péče (a že si to psychiatrie zaslouží). Pracuje s lidmi se závažným duševním onemocněním (SMI). Pohybuje se v sociální problematice města a naráží na zkamenělý systém, který je nastavený nejen na magistrátu. Zároveň pravidelně dojíždí do Psychiatrické nemocnice v Kroměříži a Psychiatrické léčebny ve Šternberku, kde se podílí na projektu Multidisciplinarita a Deinstitucionalizace psychiatrických pacientů.

Mezi jeho nejzásadnější okruhy, kterým se při zaměstnání a v osobním životě zaobírá je destigmatizace, lidská práva, sociální problematika, enviromentální otázky, školství a kultura. Přerov je město, které má obrovský potenciál, jen ho musí umět využít.
