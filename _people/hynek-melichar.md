---
uid: hynek.melichar
name:     Hynek Melichar          # běžně používáné jméno
fullname: Mgr. Hynek Melichar, Ph.D.   # jméno s tituly etc.
category:                     # kategorie: rp, praha, vary, hradec, jmk, senat
- zastupitele
img: people/hynek-melichar.jpg             # 165 x 220
img-full:                     # větší obrázek zobrazený na podrobném profilu
description: Člen KS Olomouckého kraje, zastupitel v Olomouci                # kratký popis, max 160 znaků
mail:
- hynek.melichar@pirati.cz
mob:         
profiles:
  github:
  facebook:       
  twitter:        
  flickr:    
ordzas: 4   
---
Mgr. Hynek Melichar, Ph.D. (* 29. května 1982) je lídrem kandidátky do komunálních voleb 2018 v Olomouci.

Po maturitě na Klasickém gymnasiu v Brně vystudoval magisterský obor politologie a evropská studia na Filozofické fakultě Univerzity Palackého v Olomouci, kde následně pokračoval v doktorském studijním programu. Ten úspěšně ukončil získáním titulu Ph.D. V roce 2006 absolvoval stáž na Odboru bezpečnostní politiky MZV ČR. Při studiu v letech 2002-2009 podnikal jako OSVČ v oblasti překladatelství a tlumočnictví (anglický jazyk). Od roku 2010 je zaměstnán nejprve jako asistent, nyní jako odborný asistent, na Katedře politologie a evropských studií FF UP.

Zkušenosti získával také na řadě zahraničních pobytů. V roce 2004 studoval na University of Limerick v Irsku, kam se o šest let později vrátil i jako hostující přednášející. Jako host přednášel také na The Hague University of Applied Sciences či na Tajik National University v Dušanbe. Absolvoval letní školy v Rakousku či Bulharsku a výzkumné pobyty ve Velké Británii a Irsku. V roce 2017 byl vybrán k účasti na prestižním Institutu národní bezpečnosti v USA.

Odborně se zaměřuje na mezinárodní vztahy a bezpečnost, konkrétně na problematiku politického násilí a terorismu v kontextu etno-nacionalistických konfliktů. Je autorem několika odborných článků a jedné monografie. Příležitostně komentuje problematiku terorismu na kanále ČT24 i v dalších médiích. Byl součástí řešitelského týmu v několika projektech především v oblasti vzdělávání a propojení univerzit a praxe.

Vystupuje na veřejných debatách, na středních školách či v rámci filmových festivalů (Jeden Svět). Dlouhodobě se účastnil Národního modelu OSN (NMUN) – nejstaršího a největšího modelu OSN na světě s ústředím v USA. V roce 2010 zastával pozici generálního tajemníka na evropské konferenci NMUN v Olomouci. Vypomáhá s charitativním projektem „Vánoce pro všechny“. Má mnoho koníčků (cestování, Geocaching, Urbex, deskové hry a kvízy, divadlo, fotografování, jízda na kole, fotbal…), na které ne vždy zbývá čas.

K Pirátům jej jako středového liberála přivedla ideová blízkost, politická situace a touha podílet se na změně, ne jen pasivně přihlížet. Jeho prioritami jsou ochrana hodnot liberální demokracie a lidských práv, transparentnost, bezpečnost a kulturnost. 