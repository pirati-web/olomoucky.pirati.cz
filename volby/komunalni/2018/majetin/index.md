---
layout: page
title: Komunální volby 2022 v Majetíně
description: Jsme jediná strana nespojená se skandály, korupcí, byrokracií. Jsme tu osm let. Hájíme svobodu, přinášíme čerstvé nápady a nebojíme se říkat, co si myslíme. Politici slibují modré z nebe, světlé zítřky a další prázdná hesla. Piráti nabízí jasné a konkrétní cíle – černé na bílém. Pusťte nás na ně!
---
# **Seznam kandidátů**

1. **Ing. et Ing. Pavla Studená**, 32 let, ekonomka, MAjetín, BEZPP
2. **Jaroslav Konečný**, 45 let, technik údržby, Majetín, BEZPP
3. **Jan Koutný**, 37 let, zámečník a svářeč, Majetín Piráti
4. **Soňa Pechová**, 48 let,  asistentka - kontrolorka, Majetín, Piráti
5. **Ing. et Ing. Vojtěch Studený**, 26 let, konstruktér, Majetín, BEZPP
6. [**Vladimír Kubala**](/lide/vladimir-kubala), 35 let, obsluha strojů, Majetín, Piráti
7. **Viktorie Pechová**, 21 let, studentka, Majetín, BEZPP
8. **Marek Prášil**, 27 let, údržbář, Majetín, BEZPP
9. **Jana Studená**, 18 let, studentka, Majetín, BEZPP



# **Náš program**

◉ Veřejný prostor musí být skutečně veřejný, eliminujeme zbytečné ploty, např. nesouhlasíme se zvažovaným oplocením hřiště u sokolovny. Dětské hřiště za komunitním centrem si zaslouží prodloužení otevírací doby.


◉ Kvalitní údržba silnic, chodníků a drobného mobiliáře, jako jsou lavičky, odpadkové koše a kontejnery na tříděný odpad je samozřejmostí. Důležitá je pro nás i motivace občanů k péči o jejich předzahrádky.


◉ Budeme se s maximální péčí starat o zeleň v obci i jejím okolí. Stejně tak se budeme snažit o zadržování vody v krajině a přizpůsobovat se klimatické změně. Podporujeme novou výsadbu stromů a keřů, zakládání motýlích louček a biopásů pro zvýšení druhové rozmanitosti fauny i flory.


◉ Systém platby za odpady změníme tak, aby ti, kteří třídí a produkují méně směsného odpadu, platili méně, než ti, kteří netřídí a odpadu produkují velké množství. Zvážíme vznik sběrného dvora či obecní komunitní kompostárny.


◉ V odpadovém hospodářství chceme postupovat koordinovaně s regionem. Podporujeme restartovaný projekt Odpady Olomouckého kraje a chceme být jeho součástí. Nadále
budeme rozvíjet systém třídění a recyklace odpadu.  Chceme bohatý kulturní program, aby si každý našel to své, ať už se jedná o koncerty různých stylů, přednášky, divadla, plesy apod. Zároveň chceme občany informovat o kulturních akcích v okolních obcích, a proto je nutné více komunikovat s okolními obcemi a mikroregiony a navzájem si vycházet vstříc.


◉ Dobrovolnické spolky považujeme za živou duši obce a budeme je plně podporovat v jejich aktivitách. Zároveň však budeme kontrolovat vynaložené prostředky a tyto údaje budou podle pravidel transparence zveřejňovány. Budeme prosazovat, aby při pořádání kulturních a sportovních akcí byla obec pořádajícím spolkům partnerem a pomocníkem, nikoli konkurentem.


◉ Uděláme vše, co bude v našich silách, aby stavba komunitního centra byla dovedena do zdárného konce a začala sloužit svému účelu.
 

◉ V naší obci chybí lékař a přesto, že to není jednoduché, budeme aktivně pracovat na obsazení ordinace v DPS praktickým lékařem.


◉ Chceme dlouhodobě vyrovnaný rozpočet. Budeme tvořit rezervu pro finančně náročné akce, jako je např. rekonstrukce a modernizace kanalizace.


◉ Po vzoru vyspělých zemí chceme, aby budovy sloužící veřejnosti měly architektonickou kvalitu a při řešení a plánování větších celků chceme konzultovat s odborníky na urbanismus a veřejný prostor.


◉ Při investičních akcích zveřejníme zadávací dokumentaci v dostatečném předstihu na internetu a budeme oslovovat více potenciálních dodavatelů než je minimální povinný počet.



◉ Ve výběrových řízeních chceme, aby cena nebyla jediným kritériem, ale naopak chceme do rozhodování zahrnout principy odpovědného veřejného zadávání, a tak zvažovat i environmentální faktory a pozitivní dopady na region.


◉ Chceme, aby dotace nebyly čerpány za každou cenu bez ohledu na jejich smysluplnost, zároveň však pro užitečné projekty budeme vždy vyhledávat vhodné dotační příležitosti a možnosti externího financování.


◉ Chceme přispět k rozvoji kultury i sportu, a tak budeme úzce komunikovat s partnery z těchto oblastí. Jakmile to bude možné, budeme prosazovat vybudování hřišť a sportovišť, která v naší obci chybí.


◉ Budeme podporovat vznik místního rybářského spolku, máme krásný rybník, který by měl sloužit našim občanům.


◉ Pro usnadnění komunikace s úřadem a úsporu času občanů zajistíme umístění veškerých formulářů na stránkách obce, a to v otevřených formátech zpracovatelných zdarma dostupným softwarem.


◉ Chceme, aby měl starosta otevřený online kalendář a veřejný registr lobbistických kontaktů.
 

◉ Budeme usilovat o zveřejňování zápisů ze zasedání a kromě hlasování jednotlivých zastupitelů i o přehled jejich účasti. Podklady musí zastupitelé dostat v dostatečném předstihu, aby se mohli řádně seznámit s problematikou a na zasedání hlasovali informovaně. Zasedání zastupitelstva nesmí být jen bezduchá hlasovací mašinérie.


◉ Zavazujeme se k řešení peticí, stížností a námětů občanů a to v jakékoliv podobě – na papíře, nebo elektronicky a při jejich řešení budeme využívat dotazníkové šetření.


◉ Nedovolíme cenzuru ve Zprávách z Majetína. Zastupitelé mají dle tiskového zákona právo přispívat do místního periodika, neboť to nesmí být jen hlásnou troubou vládnoucí většiny. Je to důležitý princip pluralitní demokracie, bez ohledu na měřítko, v jakém se odehrává.
 

◉ Obecní zaměstnanci mají dělat práci, na kterou mají kvalifikaci, a být za ni spravedlivě odměněni. Na výpomoc při sezonních pracích je možné najmout další pracovníky, a to i s využitím dotací.


## **+ PÁR PIRÁTSKÝCH VYCHYTÁVEK**

- Výsadba ovocných stromů

- Obnova polních cest

- SeniorTAXI

- Bankomat

- Točená zmrzlina na koupališti

- Bezbariérový obecní úřad

- Pumptracková dráha

- Online přenos ze zasedání zastupitelstva

- Fotovoltaika na obecních budovách

- Free Wi-Fi na veřejných prostranstvích
