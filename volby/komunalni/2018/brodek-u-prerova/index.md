---
layout: page
title: Komunální volby 2022 v Brodku u Přerova
description: Jsme jediná strana nespojená se skandály, korupcí, byrokracií. Jsme tu osm let. Hájíme svobodu, přinášíme čerstvé nápady a nebojíme se říkat, co si myslíme. Politici slibují modré z nebe, světlé zítřky a další prázdná hesla. Piráti nabízí jasné a konkrétní cíle – černé na bílém. Pusťte nás na ně!
---
## Seznam kandidátů

1. [**Radek Vojtek**](/lide/radek-vojtek), 33 let, manager, Brodek u Přerova, Piráti
2. **Bc. Pavlína Procházková**, 46 let, radiologický asistent, Brodek u Přerova, BEZPP
3. **Tomáš Lacina**, 29 let, mechanik, Brodek u Přerova, BEZPP
4. **Jakub Pospíšil**, 30 let, zemědělec, Brodek u Přerova, BEZPP
5. **Renáta Vojtková**, 37 let, zdravotní sestra, Brodek u Přerova, BEZPP
6. **František Procházka**, 51 let, skladník, Brodek u Přerova, BEZPP
7. **Vladimír Sasák**, 33 let, provnozní, Luková, BEZPP
8. **Bc. Anežka Procházková**, 24 let, fyzioterapeut, Brodek u Přerova, BEZPP
9. **Šimon Kocian**, 20 let, student, Brodek u Přerova, BEZPP
10. **Jiří Vojtek**, 55 let, stavební technik, Brodek u Přerova, BEZPP
11. **Petra Rozsívalová**, 37 let, asistentka, Brodek u Přerova, BEZPP
12. **Štěpán Procházka**, 21 let, student, Brodek u Přerova, BEZPP
13. **Radmila Vojtková**, 53 let, manažerka řízení distribuce investic, Brodek u Přerova, BEZPP
14. **Mgr. Vít Holásek**, 29 let, softwarový architekt, Brodek u Přerova, BEZPP
15. **Jiřina Vojtková**, 76 let, důchodce, Brodek u Přerova, BEZPP

# **Náš Program**

◉ Otevřený městys - usnadníme občanům styk s úřady. Zasadíme se o změnu, rozšíření a zkvalitnění webových stránek městyse, 
tak aby stránky byly přehledné, obsahovaly veškeré potřebné dokumenty a aktuální informace. 
Mohou také obsahovat užitečné aplikace (formuláře, informační systém pro komunikaci s úřadem, aktualizovaný kalendář akcí, ankety pro občany, atd.).

◉ Pro usnadnění komunikace s úřadem a úsporu času občanů zajistíme umístění veškerých formulářů na stránkách městyse, 
a to v otevřených formátech zpracovatelných zdarma dostupným softwarem.

◉ Kvalitní údržba silnic, chodníků, cyklostezek a drobného mobiliáře, jako jsou lavičky, odpadkové koše 
a kontejnery na tříděný odpad je samozřejmostí.

◉ Budeme se s maximální péčí starat o zeleň v městysi i jeho okolí. Stejně tak se budeme snažit o zadržování vody 
v krajině a přizpůsobovat se klimatické změně. Podporujeme novou výsadbu stromů a keřů, zakládání biopásů pro zvýšení 
druhové rozmanitosti fauny i flory.

◉ V odpadovém hospodářství chceme postupovat koordinovaně s regionem. Podporujeme projekt Odpady Olomouckého kraje 
jehož jsme již součástí. Nadále budeme rozvíjet systém třídění a recyklace odpadu a platby za odpady tak, 
abychom co nejvíce motivovali občany třídit směsný odpad a recyklovat.

◉ Chceme bohatý kulturní program, aby si každý našel to své, ať už se jedná o koncerty různých stylů, přednášky, divadla, 
plesy apod. Zároveň chceme občany informovat o kulturních akcích v okolních obcích, a proto je nutné více komunikovat s okolními obcemi
a mikroregiony a navzájem si vycházet vstříc. Dobrovolnické spolky považujeme za živou duši městyse a budeme je plně podporovat 
v jejich aktivitách. Zároveň však budeme kontrolovat vynaložené prostředky a tyto údaje budou podle pravidel transparence zveřejňovány. 
Budeme prosazovat, aby při pořádání kulturních a sportovních akcí byla obec pořádajícím spolkům partnerem a pomocníkem.

◉ Chceme dlouhodobě vyrovnaný rozpočet. Budeme tvořit rezervu pro finančně náročné akce, jako je např. rekonstrukce a modernizace kanalizace, 
parkovací místa a další. Budeme prosazovat zavedení participativního rozpočtování a transparentní účet městyse.

◉ Po vzoru vyspělých zemí chceme, aby budovy sloužící veřejnosti měly architektonickou kvalitu a při řešení a plánování větších celků 
chceme konzultovat s odborníky na urbanismus a veřejný prostor.

◉ Při investičních akcích zveřejníme zadávací dokumentaci v dostatečném předstihu na internetu a budeme oslovovat více 
potenciálních dodavatelů než je minimální povinný počet.

◉ Ve výběrových řízeních chceme, aby cena nebyla jediným kritériem, ale naopak chceme do rozhodování zahrnout principy 
odpovědného veřejného zadávání, a tak zvažovat i environmentální faktory a pozitivní dopady na region.

◉ Chceme, aby byly více čerpány dotace, ne však za každou cenu bez ohledu na jejich smysluplnost, zároveň však pro užitečné projekty 
budeme vždy vyhledávat vhodné dotační příležitosti a možnosti externího financování.

◉ Chceme přispět k rozvoji kultury i sportu, a tak budeme úzce komunikovat s partnery z těchto oblastí. Jakmile to bude možné, 
budeme prosazovat vybudování hřišť a sportovišť nejen pro děti a mládež, která v našem mestysi chybí.

◉ Chceme, aby měl starosta otevřený online kalendář a veřejný registr lobbistických kontaktů.

◉ Budeme usilovat o zveřejňování zápisů ze zasedání a kromě hlasování jednotlivých zastupitelů i o přehled jejich účasti. 
Podklady musí zastupitelé dostat v dostatečném předstihu, aby se mohli řádně seznámit s problematikou a na zasedání hlasovali informovaně. 
Zasedání zastupitelstva nesmí být jen bezduchá hlasovací mašinérie.

◉ Zavazujeme se k řešení peticí, stížností a námětů občanů a to v jakékoliv podobě
– na papíře, nebo elektronicky a při jejich řešení budeme využívat dotazníkové šetření.

◉ Zaměstnanci městyse mají dělat práci, na kterou mají kvalifikaci, a být za ni spravedlivě odměněni. 
Na výpomoc při sezonních pracích je možné najmout další pracovníky, a to i s využitím dotací.

+ **PÁR PIRÁTSKÝCH VYCHYTÁVEK**
Motivačního program pro občany, aby se dobře starali o své okolí (předzahrádky, apod.)
Vytvoříme parkovací místa, která Brodku zoufale chybí
Pozvednutí léta upadajícího rozvoje nových zástaveb a stavebních míst obecně
Free Wi-Fi na veřejných prostranstvích
SeniorTAXI
Bezbariérový úřad městyse
Vznik Fit stezky
Participativní rozpočet
Transparentní účet městyse
Online přenos ze zasedání zastupitelstva
Fotovoltaika na obecních budovách
