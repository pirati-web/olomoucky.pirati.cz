---
layout: post
category: CLANKY
title: Prostějovské Vyosení 2015, klub Apollo 13, Prostějov
date: 2015-11-09
tags: prostějov
author: Vojtěch Pikal
image: articles/2015/2015-11-09-prostejovske-vyoseni-2015-klub-apollo-13-prostejov.jpg   #751x422 pixelu
---
V sobotu 7.11.2015 proběhl v prostějovském klubu Apollo 13 první ročník festivalu svobodné kultury Vyosení. 

Jedná se o jeden z řady veřejně prospěšných projektů, financovaných ze státního příspěvku Pirátské strany v rámci [participativního rozpočtu](https://wiki.pirati.cz/fo/rozpocty/participativni/start).

Akce byla zahájena v 16:00 malou přehlídkou svobodných filmů. Po 19 hodině pak přišel na řadu přednes poezie v podání autorů Kolji Ivaskiva a Idy Hornové. V obou případech se jednalo o velmi zajímavou tvorbu osobního charakteru.

Krvavé výročí VŘSR bylo připomenuto ukázkou z tvorby dvou avantgardních spisovatelů Daniila Charmse a Alexandra Vveděnského, zavražděných brutálním stalinským režimem.

Mezitím se již klub slušně zaplnil v očekávání punkové části večera. Jako první začal hrát [Krákorající pařez](http://bandzone.cz/krakorajiciparez) a jejich punk zpestřený saxofonem byl na solidní úrovni.

Poté nastoupila frýdecko-místecká punková legenda [Bratrova svatba](http://bandzone.cz/bratrovasvangtba), která letos slaví 30 let od založení. Původního kytaristu a zpěváka Sancha doplňují v aktuální sestavě na baskytaru hrající jeho syn Tommy Trump, na bicí je pak doplňuje syn původního bubeníka Harťas. Jejich rychlý a současně melodický punk se líbil a bylo znát, že jsou na podiu jako doma.

Večer uzavřeli punk-rockoví [Session](http://bandzone.cz/session), kteří si užili dobré nálady publika a byla na nich vidět radost z hraní a pohodové atmosféry.

