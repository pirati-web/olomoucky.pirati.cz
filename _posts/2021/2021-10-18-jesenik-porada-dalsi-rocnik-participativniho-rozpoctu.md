---
layout: post
category: CLANKY
title: "Jeseník pořádá další ročník participativního rozpočtu"
date: 2021-10-18
tags: olomoucký-kraj
author: Josef Indra
image: articles/2021/2021-10-18-jesenik-porada-dalsi-rocnik-participativniho-rozpoctu.jpg  #751x422 pixelu
---
Město Jeseník i v tomto roce nechá rozhodnout občany jak naloží s 1 milionem korun v jejich městě. Občané mohou navrhovat projekty, o kterých se poté hlasuje. V minulých letech participativní rozpočet vedl například k pořízení laviček do letního divadla ve Smetanových sadech, okrášlení a oživení parku na náměstí Svobody nebo zvelebení okolí okrasného rybníku.

V tomto ročníku bylo navrženo celkem 39 návrhů z nichž se 17 dostalo do hlasování. Hlasovat může každý občan a má 5 hlasů pro a 2 záporné. Hlasování probíhá od 7. do 27. října a možnost hlasování využilo již přes 300 obyvatel. 
*„Jsem rád, že v Jeseníku pořádáme participativní rozpočet a občané mají možnost se interaktivně podílet na zlepšování našeho města. V tomto ročníku se také některé navržené projekty nedostaly do hlasování z důvodu nesplnění některé z podmínek pravidel participativního rozpočtu. Jejich předkladatelé si ale nemusí zoufat. Návrhy byly zařazeny do zásobníků projektů, které by se mohly v budoucnosti realizovat přímo z rozpočtu města, případně jiné městské organizace,“* uvádí Tomáš Vlazlo, první místostarosta města Jeseníku. 

Vyhlášení hlasování proběhne 1. listopadu a příprava jejich realizace se rozběhne již na konci tohoto roku. Z celkového milionového rozpočtu bude jako v předešlém ročníku vyčleněna menší částka na projekty na místní základní škole, kde mají také žáci možnost vybrat z projektů, které budou zhotoveny na jejich škole.
