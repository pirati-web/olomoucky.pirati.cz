---
layout: post
category: CLANKY
title: "Report z Pirátské Tvrze"
date: 2021-12-16
tags: pirátská-tvrz
author: Radek Vojtek
image: articles/2021/2021-12-16-report-z-piratske-tvrze.jpg  #751x422 pixelu
---
**Vážení čtenáři našich pravidelných reportů,**

podzim se nám přehoupl do zimního hávu a k chladnějšímu počasí se opět přidala i komplikovanější situace ohledně Covid-19 a proto bychom Vás všechny chtěli podpořit v této nelehké době a poprosit obecně o trpělivost v boji s touto nemocí.

Abychom zmínili i optimističtější věci, nastal nám adventní čas a právě v těchto chvílích si každý ve svých domácnostech připomínáme zapalováním svíček na adventních věncích symboly jenž nesou. Těmi jsou 1. naděje, 2. mír, 3. přátelství a 4. láska. Završením této sváteční doby bude jistě radost v očích dětí, rodinných příslušníků, či přátel z rozbalování dárečků pod stromečkem.

V říjnu proběhly volby do poslanecké sněmovny pro koalici Pirátů a Starostů s úspěchem, který se dá tak trochu označit za rozpačitý, ale o to víc motivující do další práce. Taktéž jsme bohatší o spoustu zkušeností, které se dozajista budou hodit.
Pirátská Tvrz oslavila v prosinci 8. výročí od svého založení. Kromě toho že se přirozeně rozrůstáme do okolních obcí máme v letošním roce své první dva hostující členy a to z Brna a Chrudimi. Ostatně dveře jsou u nás otevřeny všem lidem, jenž chtějí přiložit ruku k dílu, zapojit se do činností a mají zájem spolupracovat. S přihlédnutím třeba i k tomu, že v roce 2022 se budou konat komunální volby a v prvních měsících nového roku proběhnou primární volby a spolutvorba programu. 
Mimo to se budeme snažit opět uspořádat naše tradiční akce jako je VyOsení, Kytary in Majetín a další nejen sportovní a kulturní činnosti. Pokud to nastalá situace bude dovolovat, třeba se podaří zorganizovat už dvakrát odloženou akci Vítání jara aktivním způsobem.
Všechny naše aktivity se vždy dozvíte na našem facebooku Pirátská Tvrz nebo na webu.

Děkujeme za přízeň a v neposlední řadě bychom rádi všem popřáli veselé Vánoce a šťastný nový rok plný pohody a úspěchů. 
