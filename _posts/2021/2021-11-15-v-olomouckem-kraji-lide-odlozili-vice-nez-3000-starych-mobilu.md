---
layout: post
category: CLANKY
title: "V Olomouckém kraji lidé odložili více než 3000 starých mobilů"
date: 2021-11-15
tags: Olomoucký kraj
author: Josef Indra
image: articles/2021/2021-11-15-v-olomouckem-kraji-lide-odlozili-vice-nez-3000-starych-mobilu.jpg  #751x422 pixelu
---
Přes 3000 mobilů bylo odloženo v knihovnách po celém Olomouckém kraji. Osvětová kampaň se setkala s úspěchem, v rámci kterého upozorňovala na ekologickou likvidaci starší elektroniky. Nejúspěšnější knihovny zapojené do projektu si mezi sebe rozdělily dar ve výši 30 000 Kč, který poskytl Olomoucký kraj. 

Osvětová kampaň měla za cíl upozornit na ekologické zacházení se starší elektronikou, která běžně končí na skládce a není tak ekologicky zrecyklována. Problémem totiž, je že i starší elektronika nepatří na skládku, což velká část populace neřeší. Mezi nejúspěšnější knihovny, které se do akce zapojily, patřily půjčovny knih v Olomouci, Lipníku nad Bečvou, Lošticích a v Jindřichově na Hranicku. Finanční dar, který poskytl Olomoucký kraj byl slavnostně předán v Jindřichově. 

*„Počet vybraných telefonů nás velmi příjemně překvapil, sesbírané množství však nebylo hlavním cílem projektu. Především jsme chtěli upozornit na problematiku sběru a následné recyklace drobných vysloužilých elektrozařízení, které spousta lidí likviduje společně s běžným komunálním odpadem,“* uvedl Martin Šmída, radní Olomouckého kraje pro oblast životního prostředí, odpadů a zemědělství.
