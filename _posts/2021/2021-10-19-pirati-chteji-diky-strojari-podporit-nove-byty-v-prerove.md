---
layout: post
category: CLANKY
title: "Piráti chtějí díky Strojaři podpořit nové byty v Přerově"
date: 2021-10-19
tags: přerov
author: Josef Indra
image: articles/2021/2021-10-19-pirati-chteji-diky-strojari-podporit-nove-byty-v-prerove.jpg  #751x422 pixelu
---
Přerov v roce 2016 koupil budovu bývalého hotelu Strojař za 40,5 milionu korun. Město tak chtělo zabránit záměrům, které plánovaly v této budově vybudovat další ubytovnu. Díky zrušenému zákonu o bezdoplatkových zónách však hrozí podobný scénář i nyní a město má v plánu se budovy zbavit a navíc za něj ještě doplatit. 

Díky výborné lokalitě se jedná o jednu z posledních možností, kterou město má, aby v relativně krátkém časovém horizontu vybudovalo velké množství nových bytů jak pro mladé rodiny nebo jako využití na kombinované bydlení. Město nyní operuje i se scénářem, kdy by byla budova vyměněna za jinou budovu na ulici Palackého. Piráti s uskupením Společně pro Přerov vyzývají město Přerov, aby se této budovy nezbavovalo a naopak budovu smysluplně využilo ve prospěch občanů. 

*„Budova Strojaře je ve špatném stavu, ale město Přerov musí reagovat na špatnou situaci s byty, kdy například mladé rodiny opravdu nemají jednoduché získat vlastní bydlení. S ohledem na tuto situaci musí město myslet i na tyto problémy a proaktivně je řešit. Nemyslím si, že by něčemu pomohlo, kdyby v budově byla případně zprovozněna ubytovna, kterou převážně tvoří zahraniční pracovníci a přerovanům by z toho nezbylo nic,“* uvádí krajský zastupitel Jaromír Horký. 
