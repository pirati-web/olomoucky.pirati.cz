---
layout: post
category: CLANKY
title: "Olomoucký kraj vyčlenil 1 700 000 Kč na podporu kultury"
date: 2021-10-14
tags: olomoucký-kraj
author: Josef Indra
image: articles/2021/2021-10-14-olomoucky-kraj-vyclenil-1700000-kc-na-podporu-kultury.jpg  #751x422 pixelu
---
Zastupitelstvo Olomouckého kraje schválilo dotační podporu na pořízení drobného majetku v oblasti kultury. Tyto peníze poputují do různých kulturních institucí po celém Olomouckém kraji a pomohou pořídit nové vybavení, které jednotlivé spolky opravdu potřebují. 
 
V Olomouckém kraji se nachází celá řada institucí, které potřebují vyměnit zastaralé vybavení či doplnit to chybějící. To bude díky *„Programu na podporu pořízení drobného majetku v oblasti kultury v Olomouckém kraji v roce 2021“* konečně možné. Mezi položky programem dotované patří nejen židle určené na kulturní akce, které nahradí ty dosluhující z minulého století, ale budou například pořízeny i vratné kelímky na oblíbený hudební festival Michalský výpad.
 
Celkově bylo přijato 55 dotačních žádostí v celkové finanční výši 1 832 720 Kč. Nakonec se jednalo o 53 žádostech v hodnotě 1 700 000 Kč. *„V Olomouckém kraji se nachází celá řada podfinancovaných kulturních institucí, které si zaslouží čerpat podporu z dotačních programů, aby se mohly zmodernizovat pro potřeby 21. století. Jsem rád, že tento dotační program vzniknul a spolky ho budou čerpat,“* vyjádřil se ke schválenému dotačního programu Jaromír Horký, zastupitel Olomouckého kraje a člen komise pro kulturu a památkovou péči.
