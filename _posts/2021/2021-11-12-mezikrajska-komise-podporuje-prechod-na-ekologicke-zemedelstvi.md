---
layout: post
category: CLANKY
title: "Mezikrajská komise podporuje přechod na ekologické zemědělství"
date: 2021-11-12
tags: Olomoucký-kraj
author: Josef Indra
image: articles/2021/2021-11-12-mezikrajska-komise-podporuje-prechod-na-ekologicke-zemedelstvi.jpg  #751x422 pixelu
---
Radní Martin Šmída se zúčastnil jednání Komise pro zemědělství a venkov Rady Asociace krajů České republiky. Původně  se komise, měla uskutečnit v Olomouckém kraji fyzicky, ale kvůli nepříznivé epidemiologické situaci jednání proběhlo online. 

Komise přijala usnesení k Farm2Fork strategii, jejíž cíle vyššího podílu ekologického zemědělství jednohlasně podpořila. 

*“Zatímco někteří zemědělci mají určité výhrady, dopady na životní prostředí nebo třeba na zdraví lidí se však očekávají veskrze pozitivní. Byli bychom však rádi, kdybychom měli konkrétnější data, a ty jako komise požadujeme,”* uvádí krajský radní pro životní prostředí, odpady a zemědělství Martin Šmída.

Projednávány byly dále například nová lesnická strategie EU, zvyšující se výskyt pesticidů ve spodních vodách nebo možnosti využití lokálních potravin v krajských zařízeních.

*„Považuji za velmi přínosné využít tuto platformu pro sdílení informací a dobrých příkladů z krajů, jakožto i diskuzi a výměnu názorů. Společně tak můžeme nacházet cesty, jak ve spolupráci se zemědělci lépe pečovat o krajinu, bojovat proti suchu a erozi půdy či zkracovat distribuční řetězce tak, abychom mohli upřednostnit lokální potraviny před těmi dováženými přes půl kontinentu,”* dodává Šmída.
