---
layout: post
category: CLANKY
title: "Olomoucký kraj finančně podpoří včelaře"
date: 2021-12-21
tags: Olomoucký-kraj
author: Josef Indra
image: articles/2021/2021-12-21-olomoucky-kraj-podpori-vcelare.jpg  #751x422 pixelu
---
Olomoucký kraj podpoří formou dotačního programu včelaře na území Olomouckého kraje v celkové výši 738 000 Kč. Možnost poskytnutí podpory je zaměřena jak na začínající tak i stávající včelaře. 

Cílem tohoto dotačního projektu je podpora obnovy starších úlů, zvýšení počtu včelstev a zkvalitnění jejich chovu. Olomoucký kraj chce ale také podpořit zájem začínajících včelařů a v neposlední řadě “omladit” členské základny včelařských zájmových spolků. Oproti minulému roku byly sjednoceny dva dotační tituly do jednoho. Maximální výše jedné dotace je stanovena na 10 000 Kč.


Kraj včelaře podpořil také v minulých letech. Včelaři díky této dotaci mohou koupit například nové úly, nebo ji využít pro nákup plemenného a chovného materiálu. 
*„Na nové podobě tohoto dotačního titulu má velkou zásluhu také krajská komise pro životní prostředí, která celou problematiku poctivě prodiskutovala i se včelařským svazem. V rámci zjednodušení a snížení byrokracie jsme také sjednotili dva dotační tituly do jednoho a stanovili parametry a hodnocení žadatelů směrem ke kvalitě, oceníme tak například vzdělání v oboru,”* dodává Martin Šmída, radní pro oblast životního prostředí, odpadů a zemědělství.
