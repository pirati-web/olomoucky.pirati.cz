---
layout: post
category: CLANKY
title: "Olomoucký kraj podpoří chytrý projekt na měření diabetu v těhotenství"
date: 2021-10-21
tags: Olomoucký-kraj
author: Josef Indra
image: articles/2021/2021-10-21-olomoucky-kraj-podpori-chytry-projekt-na-mereni-diabetu-v-tehotenstvi.jpg  #751x422 pixelu
---
Počet žen, které v těhotenství trpí diabetem 1. stupně rapidně stoupá. Olomoucký kraj díky novému smart projektu pomůže financovat zakoupení měřících přístrojů, které budou měřit hladinu cukru v krvi, aniž by pacientka musela docházet do zdravotnických zařízení na odběry.

Realizace projektu počítá se zakoupením měřících přístrojů a následné vytvoření podpůrného týmu, který bude dohlížet na správu celého systému a vyhodnocovat data. Projekt umožní efektivně sledovat vývoj diabetu těhotných žen v různých stádiích těhotenství s využitím moderních digitální technologií. Měření se bude poté z přístroje automaticky zadávat do aplikace, takže by s tím pacientka nemusela složitě manipulovat.

*„Tento projekt usnadní život mnohým nastávajícím maminkám, které doteď museli dojíždět ze všech koutů kraje na pravidelné kontroly až do Fakultní nemocnice Olomouc. Je skvělé, že máme možnost podporovat v rámci Smart regionu Olomoucký kraj obdobná chytrá řešení, která nás v oblasti eHealth posunují o obrovský krok kupředu.Tento projekt je jedním z pilotních projektů, které aktuálně ve spolupráci s Národním telemedicínským centrem Fakultní nemocnice Olomouc v našem kraji rozjíždíme,“* uvádí radní Zdeňka Dvořáková Kocourková. 
