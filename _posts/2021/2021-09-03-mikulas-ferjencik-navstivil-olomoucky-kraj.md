---
layout: post
category: CLANKY
title: "Mikuláš Ferjenčík navštívil Olomoucký kraj"
date: 2021-09-03
tags:
author: Josef Indra
image: articles/2021/2021-09-03-mikulas-ferjencik-navstivil-olomoucky-kraj.jpg  #751x422 pixelu
---
Mikuláš Ferjenčík ve středu 1. září navštívil Olomoucký kraj a společně s dalšími kandidáty z tohoto kraje se zúčastnili prohlídky Přerovských strojíren, domu pro seniory v Pavlovicích u Přerova nebo například akce Živá ulice, kterou pořádali Piráti a Starostové v Přerově. 

Po minulém týdnu, kdy do našeho kraje zavítal předseda STAN Vít Rakušan, přijel navštívit Olomoucký kraj celorepublikově známý pirátský kandidát Mikuláš Ferjenčík. Na úvod návštěvy navštívil Ferjenčík spolu s dalšími čelními kandidáty z kraje firmu Přerovské strojírny-Pohony, kde jim zástupci firmy uspořádali zajímavou prohlídku. *„Jsem moc rád, že jsme se podívali do strojíren na vlastní oči. Je skvělé vidět tyto podniky, které mají dlouhou historii, ale také velmi perspektivní budoucnost,“* uvádí místopředseda Poslanecké sněmovny Vojtěch Pikal. 

Další zastávkou byl domov pro seniory v Pavlovicích u Přerova. Kromě debaty se seniory si zde všichni díky Mikulášovi Ferjenčíkovi a jeho harmonice společně si zazpívali. *„Návštěva v domově pro seniory v Pavlovicích se opravdu vydařila. Kromě příjemné debaty a zpívání s akordeonem jsme také představili náš stříbrný program, který představuje řadu konkrétních kroků, jak zlepšit život našich babiček a dědečků, například lepší dostupností služeb a bydlení nebo ochranou před různými šmejdy,”* uvádí lídr pro Olomoucký kraj Tomáš Müller.

Poslední přerovskou částí byla akce Živá ulice, kterou pořádali Piráti a Starostové již po několikáté. Jedná se o pouliční akci, jejíž součástí je kromě vystoupení muzikantů také podpora neziskové organizace SONS a možný tzv. SWAP oblečení, kde si každý může buď vyměnit oblečení, nebo si ho koupit. *„Akce ve Wilsonově ulici je pořádána již třetím rokem. Každý ročník má podpořit pomocí dobrovolných příspěvků neziskovou organizaci. Jsme moc rádi, že tento rok se akce zúčastnil také Mikuláš Ferjenčík, jelikož díky své hudební vsuvce přilákal spoustu lidí a i díky tomu, se vybralo přes sedm tisíc, které mohou opravdu pomoci,“* uvádí krajský zastupitel Jaromír Horký.  

Celé akce se účastnila také Nanukára, která díky dobrému počasí byla opravdu vytížená. *„Také v Olomouci jsme se mohli společně potkat s mnoha lidmi. Jsem rád, že za námi do Olomouce zavítal náš známý poslanec. Lidé nás i díky němu poznávali a mohli jsme společně i s nimi diskutovat na naše společné téma, kterým je plán na uzdravení státní kasy,“* uvádí Viktor Tichák. 
