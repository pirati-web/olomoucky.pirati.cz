---
layout: post
category: CLANKY
title: "Ondřej Moskal: Nový grafický vizuál Prostějova musí vzejít z otevřené soutěže"
date: 2021-11-21
tags: prostějov
author: Ondřej Moskal
image: articles/2021/2021-11-04-ondrej-moskal-chceme-v-prostejove-prosadit-studentsky-parlament.jpg  #751x422 pixelu
---
Na říjnovém jednání Komise pro cestovní ruch a podporu podnikání byla představena koncepce jednotné vizuální identity. *„Nový grafický manuál může pomoci pozvednout úroveň prezentace našeho města, nejenom pro obyvatele města, ale především pro příchozí. Nový vizuál pomůže v oblasti cestovního ruchu a celkovému povědomí o našem městě,”* říká předseda prostějovských Pirátů **Ondřej Moskal**, který dodává, že komise doporučila spolupracovat s organizací Czechdesign, která sdružuje české designery.

Míč je však nyní na straně rady města, které se k otevřeným soutěžím hlásit raději nechce. Město tak přichází o obrovský potenciál, kterou by soutěž mohla přinést.

*„S Piráty trváme na prosazení otevřené designérské soutěže, do které se mohou přihlásit všichni designéři působící v České Republice. Otevřená designérská soutěž zaručí účast největší špiček v oboru a tím pádem bude zárukou kvalitního grafického manuálu, který bude město prezentovat řadu let,”* dodal **Ondřej Moskal**.

Na závěr máme pro vás kvízovou otázku. Víte, co se stalo se soutěží středoškoláků na uvítací cedule města? Že ne? My také ne, od února do dneška nevíme, jak soutěž dopadla. Možná právě tento příklad ukazuje názorně, jak vedení města bere vážně vizitku našeho města.
