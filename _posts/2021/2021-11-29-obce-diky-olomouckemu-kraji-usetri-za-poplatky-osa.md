---
layout: post
category: CLANKY
title: "Obce díky Olomouckému kraji ušetří za poplatky OSA"
date: 2021-11-29
tags: olomoucky-kraj
author: Josef Indra
image: articles/2021/2021-11-29-obce-diky-olomouckemu-kraji-usetri-za-poplatky-osa.jpg  #751x422 pixelu
---
Olomoucký kraj uzavře na příští rok  smlouvu s Ochranným svazem autorským (OSA) a zaplatí obcím na území celého regionu poplatky za reprodukci hudebních děl. Jedná se tak především o ušetření při pouštění hudby z obecních rozhlasů.
 
Uzavření příslušné smlouvy s OSA projednala na svém posledním zasedání krajská rada. Poplatky na celý rok vyjdou krajský rozpočet na zhruba půl milionu korun. Olomoucký kraj je jediný v Česku, který takto obcím a městům pomáhá, a to už od roku 2001. Jinde podobnou úlohu zastupují mikroregiony nebo svazky obcí.

*„Poplatky OSA zatěžují obce nejen finančně, ale i nadměrnou byrokracií. Jsem rád, že Olomoucký kraj našel způsob, jak s tímto problémem obcím alespoň částečně pomoci,“* uvádí radní Olomouckého kraje Martin Šmída. 
