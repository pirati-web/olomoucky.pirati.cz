---
layout: post
category: CLANKY
title: "Podzimní report z Pirátské Tvrze"
date: 2021-09-27
tags:
author: Radek Vojtek
image: articles/2021/2021-09-27-podzimni-report-z-piratske-tvrze.jpg  #751x422 pixelu
---
Vážení čtenáři našich pravidelných reportů,

léto je za námi a tak se sluší malá rekapitulace naší činnosti během této doby. Ač ještě ne úplně v ideálních podmínkách, daly se relativně pořádat hlavně venkovní akce.
Před začátkem prázdnin jsme se zúčastnili jako již tradičně Fotbalového turnaje politických frakcí v Bystročicích. Letos se náš tým Pirátské Tvrze umístil na solidním bronzovém 3. místě z celkového počtu osmi týmů. Zajímavostí je, že zahrát si přijel i ženský tým složený z našich Pirátek, který byl poskládaný skoro ze všech koutů republiky. Holkám patří určitě velký obdiv a podle všeho se již těší na účast v dalším ročníku.
Souběžně proběhlo i komunitní setkání v Brodku u Přerova ve skautské klubovně. Zde proběhlo finále a následné vyhlášení vítězů Counterstrikové ligy, kterou naši členové pomáhají již více jak rok pořádat a celkově se jí účastní několik desítek hráčů.Na začátku prázdnin se uskutečnil Pirátský tenisový turnaj ve čtyřhře v rámci hodových oslav v Majetíně. 

Festival svobodné hudby VyOsení proti nesmyslným poplatkům OSA jsme 14. srpna pořádali v osvědčené spolupráci s Piráty z Přerova. Hlavními hvězdami festivalu byla skupina Třetí Dáma. Mezi další vystupující se zařadili skupiny The Inversion a Cirkus Láskohrad. Hudební produkci zakončil přerovský DJ Jungling Jay. 
„VyOsení je specifický hudební festival svobodné hudby, který se zaměřuje proti poplatkům ochranného svazu autorského – OSA. 
Ta totiž nechápe, jak může vystupovat někdo jen tak, pro radost druhých, proto touto akcí, která je již sedmým ročníkem, dokazujeme že to opravdu jde a s velkou podporou.“ říká spolupořadatel této akce Radek Vojtek. 

Vyvrcholením naších letních akcí poté byl 15. ročních legendárního festivalu Kytary in Majetín, kterému předcházel po celý den od 9 hod. ráno, až do odpoledne Pirátský turnaj v nohejbale, kterého se tentokrát zúčastnilo sedm družstev.
Na samotném hudebním festivalu poté vystoupily kapely Nicotine heart (blues rock), Miserable Ones (surf rock´n´roll), The Neuminic (punk) a také domácí Session a překvapení večera Brodecké Untergrunt. O afterpárty se postupně postarali DJ Crackenn, Jungling Jay a Pan Pouštěč.
I když nás od rána trošku strašilo počasí, nakonec se celý den krásně vydařil a návštěvníci si akci náležitě užili, za což patří všem organizátorům a pomocníkům velké díky.
Jinak se samozřejmě podílíme na předvolební kampani Pirátů a Starostů. Můžeme se potkat nejen při rozdávání koaličních listů ,,Vraťme zemi budoucnost“ různě v celé působnosti Tvrze, ale rádi přivítáme další dobrovolníky, kteří chtějí přiložit ruku k dílu a nebo pomoct svými nápady.  Každopádně toto společné úsilí Pirátů a Starostů vyvrcholí sněmovními volbami 8. a 9. října.

Radek Vojtek
Předseda MS Pirátská Tvrz
a kolektiv Pirátské Tvrze
