---
layout: post
category: CLANKY
title: "Komentář Petra Kapounka: Piráti v Prostějově po 7 letech prosadili participativní rozpočet"
date: 2021-10-25
tags: prostějov
author: Petr Kapounek
image: articles/2021/2021-10-25-komentar-petra-kapounka-pirati-v-prostejove-po-7-letech-prosadili-participativni-rozpocet.jpg  #751x422 pixelu
---
Podařilo se. Po sedmi letech v zastupitelstvu města, kdy se náš Pirátský zastupitel Petr Kapounek snažil přesvědčit ostatní zastupitele, že má smysl svěřit občanům možnost přímo navrhnout a hlasováním rozhodnout o tom, co se vybuduje, je ta chvíle konečně tady. Participativní rozpočet funguje už roky v jiných městech. Využívá ho například Brno, Jeseník, ale také Varšava či New York. Umožňuje realizovat to, co zlepší život ve městě, ale nikoho zatím nenapadlo to navrhnout. 

Cesta k němu nebyla snadná. Mnozí říkali, že to nebude fungovat. Jiní, že to není potřeba. Najdou se tací, kterým vadí, že konečné slovo mají občané. I přesto doba dozrála, zastupitelstvo města nápad podpořilo a díky tomu k projektu vznikla pracovní skupina se zastoupením všech klubů. Ta po více než roce jednání dospěla k dohodě na podobě projektu, kterou po té zastupitelstvo opět posvětilo. I přesto že jsme v opozici. I přesto, že některé strany byly na počátku jednání proti. Jsme rádi, že pro dobrou věc se nakonec našla podpora napříč spektrem.

**A co o tedy vlastně jde?**

**1)** V první fázi vy, jste-li občany města Prostějova, navrhujte, co by se mohlo ve městě vybudovat, opravit, či vylepšit. Návrh posoudí úředníci města, odhadnou náklady. Jeden projekt musí stát do milionu korun včetně DPH a případných nákladů na projekt. Můžete podat až 3 návrhy. Máte čas jen do konce listopadu, tak si pospěšte.

**2)** V druhé fázi se v aplikaci PinCity na adrese https://prostejov.pincity.cz hlasuje o sesbíraných návrzích. Každý občan má dva kladné hlasy a jeden záporný. Záporný můžete dát projektu, který nechcete, kladné můžete rozdělit mezi dva projekty nebo dát oba svému favoritovi.

**3)** Ve třetí fázi se projekty seřadí dle počtu získaných hlasů (po odečtení záporných) a ty, které se svojí hodnotou vejdou do vyčleněné částky 3 miliony korun, se zrealizují. To může chvíli trvat, pokud bude potřeba nějaký projekt, či povolování, ale příští rok se snad většiny z nich dočkáme.

A to je vše! Takto jednoduché to je!

Podrobná pravidla najdete [zde](https://rozvijime.prostejov.eu/upload/Participativni_rozpocet/ZÁSADY%20PARTICIPATIVNÍHO%20ROZPOČTU.pdf)

Ostatní informace [zde](https://www.prostejov.eu/cs/aktuality-archiv/spolecne-rozvijime-prostejov.html)

Nenechte tuto příležitost ležet ladem a předložte nebo alespoň podpořte nějaký zajímavý projekt a především šiřte informaci o této možnosti mezi své příbuzné, přátele a známé.
