---
layout: post
category: CLANKY
title: "Komentář Martina Šmídy: Chráníme Bečvu na všech frontách.I před kontroverzní výstavbou přehrady Skalička."
date: 2021-02-9
tags: 
- piráti
- přerov
author: Josef Indra
image: assets/img/articles/2021/2021-02-9-komentar-martina-smidy-chranime-becvu-na-vsech-frontach-i-pred-kontroverzni-vystavbou-prehrady-skalicka.jpg  #751x422 pixelu
---
Skaličce se věnujeme dlouhodobě, v květnu loňského roku Piráti Olomouckého kraje upozornili na rozporuplné vyjádření ministra zemědělství Miroslava Tomana, který vodní nádrž Skalička popisoval jako prostředek boje se suchem. Současná koncepce přitom s přehradou počítá jako s protipovodňovým opatřením. 

Aniž by se kompetentní ministerstva věrohodně vyjádřila k rizikům souvisejícími s plánovanou výstavbou nádrže Skalička u Hranic na Moravě, snaží se v aktualizaci Politiky územního rozvoje České republiky změnit pojmenování záměru výstavby; dosavadní pojmenování plocha pro suchou nádrž navrhují přejmenovat na plocha pro vodní dílo.

Problém jsme řešili na konci ledna v úzké spolupráci s náměstkem hejtmana Janem Šafaříkem a jako Rada Olomouckého kraje zaslali Ministerstvu pro místní rozvoj jako garantovi Politiky územního rozvoje nesouhlasné stanovisko ke změně formulace a požadavek na ponechání současného znění až do doby zveřejnění výsledků studie.

Je pozoruhodné, že snahy o přejmenování záměru přicházejí ještě před dokončením studie hodnotící a porovnávající varianty vodního díla Skalička. Studie má například za úkol zhodnotit rizika pro rozsáhlý krasový systém zahrnující i Hranickou propast, tj. nejhlubší zatopenou jeskyni na světě a Zbrašovské aragonitové jeskyně.

Sdílíme obavy místních obyvatel Hranicka o budoucnost krasového systému, Lázní Teplice nad Bečvou a zdrojů pitné vody. Stejně tak vnímáme kritiku přírodovědců sdružených pod výzvou Spojená Bečva, kteří prosazují variantu suchého poldru. 
