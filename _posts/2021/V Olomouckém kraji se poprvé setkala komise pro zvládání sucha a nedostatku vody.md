---
layout: post
category: CLANKY
title: "V Olomouckém kraji se poprvé setkala komise pro zvládání sucha a nedostatku vody"
date: 2021-06-14
tags: 
- Olomoucký-kraj
author: Josef Indra
image: articles/2021/2021-06-14-v-olomouckem-kraji-se-poprve-setkala-komise-pro-zvladani-sucha-a-nedostatku-vody.jpg  #751x422 pixelu
---
Nejen v Olomouckém kraji se projevuje krize spojená s hydrologickým suchem. Za účelem lepšího zvládání situace byla zřízena krajská komise pro zvládání sucha a nedostatku vody, která se poprvé setkala 10. června.  Tento orgán zřizuje hejtman jako zvláštní orgán kraje a je jejím předsedou. Dalšími členy jsou zaměstnanci krajského úřadu, zástupci správců povodí, ČHMÚ, PČR, HZS, KHS. Také je možno přizvat významné uživatele vody (např. zástupce vodárenských společností, zástupce obcí). 

Mezi mnohé kompetence komise patří opatření, ve kterých je schopna upravit, omezit a zakázat nakládání s povrchovými vodami, či upraví minimální zůstatkový průtok nebo minimální hladinu podzemních vod stanovenou v povolení k nakládání s vodami. *„Vznik krajské komise pro zvládání sucha a nedostatku vody je silnou zbraní v boji s nepříznivou klimatickou situací. Velice mě těší její existence, která nám může pomoci v budoucích letech,“* vyjádřil radní Martin Šmída.
