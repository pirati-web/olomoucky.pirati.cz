---
layout: post
category: CLANKY
title: "Nový palác na hradě Helfštýn získal ocenění Stavba roku"
date: 2021-11-09
tags: Olomoucký-kraj
author: Josef Indra
image: articles/2021/2021-11-09-novy-palac-na-hrade-helfstyn-ziskal-oceneni-stavba-roku.jpg  #751x422 pixelu
---
Nově dokončený palác na hradě Helfštýn získal ocenění Stavba roku 2021. Cenu se podařilo získat především díky mimořádně citlivé rekonstrukci, která zpřístupnila palác a vytvořila tak novou část prohlídky hradu. Rekonstrukce si vyžádala ihned po otevření velký obdiv za svou jedinečnost a také zájem turistů.

Rekonstrukce hradu Helfštýn byla jednou z největších investicí do památek Olomouckého kraje v posledních letech. Celkové náklady se vyšplhaly na 80 milionů korun. V rámci rekonstrukce byl kladen důraz na maximální zachování historického charakteru a použití kovu, který i díky festivalu Hefaiston k Helfštýnu tradičně patří. Stavba je nominována také na další architektonické ceny například na Českou cenu za architekturu. Rekonstrukce vytvořila i díky nové vyhlídce, která supluje střechu, mimořádný zážitek pohledem do Moravské brány a i díky tomu výrazně stoupl zájem o návštěvy hradu, který nabízí také noční prohlídky.

*„Rekonstrukce Helfštýna sklízí jedno ocenění za druhým. Největším oceněním pro investora, kterým byl Olomoucký kraj, ale je stále vzrůstající návštěvnost hradu. A to i v této, pro cestovní ruch, velmi nepříznivé době,“* uvádí radní Zdeňka Dvořáková Kocourková.
