---
layout: post
category: CLANKY
title: Olomoučtí Piráti hledají placené zástupce do volebních komisí
date: 2012-05-02
tags: olomoucký-kraj
author: Vlastimil Holík
image: articles/2012/2012-05-02-olomoucti-pirati-hledaji-placene-zastupce-do-volebnich-komisi.jpg   #751x422 pixelu
---
Olomouc - 2.5.2012 - informace České pirátské strany Olomouckého kraje. Jak jistě víte, letošní rok je rokem volebním. Na podzim nás čekají krajské a v některých obvodech i senátní volby. Protože hodláme prosazovat myšlenky absolutní transparence a přímé demokracie i na krajské úrovni, je účast Pirátů v krajských volbách samozřejmá.

Již nyní bychom vám všem rádi nabídli možnost přivýdělku zastupováním České pirátské strany ve volebních komisích. Odměna za práci v komisi vyplacená městskými a obecními úřady je 1600 Kč pro předsedu komise, 1500 Kč pro zapisovatele a 1300 Kč pro každého člena. Člen volební komise musí být starší 18 let a musí být občanem ČR.

Každá z kandidujících stran má možnost jmenovat jednoho člena volební komise. V případě, že strana tohoto práva nevyužije, obecní/městský úřad může volné místo obsadit kýmkoli. Budeme rádi, bude-li nás bude zastupovat člověk, kterému jsme sympatičtí.

Přesné datum zatím nebylo stanoveno, téměř jistě se však krajské volby uskuteční někdy v říjnu 2012, nejpozději začátkem listopadu. Seznamy členů volebních komisí se uzavírají měsíc před prvním dnem voleb, tedy někdy v září.

Máte-li tedy zájem být Piráty delegováni do volební komise, vyplňte, prosím, údaje do tohoto formuláře [Okrskové volební komise](https://ovk.pirati.cz).

V současné době připravujeme konkrétní program pro Olomoucký kraj. Jako vždy bude založený na myšlenkách absolutní transparence a přímé demokracie. Nevyhýbáme se ani konkrétním krajským tématům a Vaše náměty rozhodně uvítáme.

Objevily se i dotazy, jak je to s volnem v práci a náhradou mzdy. Tuto problematiku podrobně pokrývá tento odkaz: [Členství ve volební komisi a pracovní právo](http://www.mzdovapraxe.cz/archiv/dokument/doc-d9843v12716-clenstvi-ve-volebni-komisi-a-pracovni-pravo/).

Jestliže máte další otázky, neváhejte se zeptat:  
Petr Bajgar - 606 241 615, petr.bajgar@pirati.cz

