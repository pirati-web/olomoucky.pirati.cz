---
layout: post
category: CLANKY
title: Piráti v Olomouckém kraji zvolili svého druhého kandidáta do Senátu
date: 2019-11-22
tags: 
- olomouc
author: Mediální odbor
image: articles/2019/2019-11-22-pirati-v-olomouckem-kraji-zvolili-sveho-druheho-kandidata-do-senatu.jpg  #751x422 pixelu
---
Olomouc, 22. 11. 2019 – Členská základna Pirátů Olomouckého kraje zvolila svého druhého kandidáta do Senátu. V internetovém hlasování byl s necelými 87 % zvolen bankovní specialista Zdeněk Žák a bude tak usilovat o post senátora ve volebním obvodě č. 66. „Věřím, že i při práci senátora bych uplatnil své analytické schopnosti, logické uvažování. Zároveň si myslím, že jsem schopen diskuse a hledání co nejširší názorové shody,“ napsal do své kandidátské řeči Zdeněk Žák.

Vedle e-governmentu, transparentního fungování státu a politických stran, svobody jednotlivce a ochrany občana před státem se chce hlavně zaměřit na oblasti životního prostředí, vzdělávání a na oblast dopravy. „S měnící se ekonomikou se budou měnit i potřeby lidí v dopravě. Vlivem digitalizace, vzdáleného přístupu a homeworkingu dojde ke změnám v potřebě mobility. Stát by měl podporovat hromadnou dopravu, sdílení dopravních prostředků, a udržitelných forem dopravy,“ popisuje svou vizi rodák ze Zábřehu  Zdeněk Žák a dodává, „nejsem rozhodně zastáncem omezování individuální automobilové dopravy formou zákazů a sankcí. Měly by k ní ale existovat alternativy, které budou nabízet podobnou flexibilitu, pohodlí a bezpečnost.“

Zdeněk Žák se narodil v roce 1977 v Zábřehu. Je ženatý, má dvě dcery. Má za sebou 23. letou kariéru v soukromém sektoru. Pracoval na manažerských a technických pozicích v bankovnictví a obchodu. Piráty aktuálně zastupuje v dopravní komisi Statutárního města Olomouce.

TW: [https://twitter.com/PiratZdenekZak](https://twitter.com/PiratZdenekZak)  
FB: [https://www.facebook.com/PiratZdenekZak/](https://www.facebook.com/PiratZdenekZak/)