---
layout: post
category: CLANKY
title: Olomoucký hokej - polopravdy, manipulace a fakta
date: 2019-09-20
tags: 
- olomouc
author: Jakub Knápek
image: articles/2019/2019-09-20-olomoucky-hokej-polopravdy-manipulace-a-fakta.jpg  #751x422 pixelu
---
Na posledním zastupitelstvu se nám podařilo prosadit důležitý bod, který v původním návrhu chyběl: 6. ZMO ukládá věcně příslušnému náměstkovi připravit transparentní výběr nájemce zimního stadionu.

Nový provozovatel zimního stadionu by měl především vzejít z transparentního výběrového řízení s jasně nastavenými požadavky a rovnými pravidly pro všechny zájemce. Neměly by o něm rozhodovat zákulisní zájmy, ale pro město nejvýhodnější nabídka. Proč to zmiňujeme?

V kauze HCO totiž panuje překvapivá názorová shoda. Političtí matadoři z ODS, ANO a KSČM, podporovaní SPD a SPOZ, táhnou svorně za jeden provaz. Většina - ne li všechna - vystoupení různých představitelů těchto pěti uskupení vysílají jedinou zprávu: “Chcete v Olomouci hokej? Pak musí být provozovatelem stadionu HCO.” Pojďme se podívat na nejčastější polopravdy a manipulace prezentované olomouckými zastupiteli v anketě Hanáckého večerníku:

Prima primátor Miroslav Žbánek, ANO: “Model, kdy je majitelem stadionu město a nájemcem a současně provozovatelem hokejový klub, je v principu správný, to ostatně deklarovalo i zastupitelstvo města.”

Martin Major, ODS: “ Za nejvhodnější model správy a provozu zimního stadionu považuji ten, který byl ve formě záměru jednomyslně schválen na posledním zasedání zastupitelstva.”

Martin Jirotka, SPD: “Nejvýhodnější řešení pro město a občany by totiž mohlo znamenat to, že se zde nebude hrát nejvyšší soutěž hokeje.”

Jiří Zima, KSČM: “...dosavadní stav (je) plně uspokojivý, veškeré problémy o kterých se v souvislosti se zimním stadionem hovoří, vyplývají z jeho technického stavu a z, v minulosti špatně definovaných, finančních požadavků ze strany města na stávajícího provozovatele, a to se již podařilo vyřešit.”

FAKT 1: Současný stav, kdy je přímo hokejový klub nájemcem haly za symbolické nájemné, přičemž veškerý výnos ze stadionu inkasuje klub, příjemcem dotací na provoz i na hokejovou mládež, a to z města i z kraje, není ani průhledný, ani pro město výhodný pro město.

FAKT 2: Případná změna provozovatele neznamená konec hokeje v Olomouci. Nový provozovatel by měl zajistit maximální využití stadionu pro veřejnost, ať už se jedná o veřejné bruslení či koncerty, a současně, pakliže provozovatelem nebude přímo HCO, zajistit olomouckému hokejovému klubu komfortní podmínky pro domácí extraligové zápasy i trénink.

FAKT 3: Zastupitelstvo žádný model neschválilo. Schválili jsme důvodovou zprávu, záměr užívání stadionu pomocí nájemní a dotační smlouvy, dohodu o narovnání s HCO a, což považujeme za nejdůležitější, přípravu transparentního výběru nového nájemce. 

Závěrem: Je zjevné, že jakkoli se Rada města Olomouce ve svém programovém prohlášení zaklíná hesly “transparence” a “konec klientelismu”, dosavadní kroky a vyjádření představitelů koalice nás nepřesvědčily o tom, že by o reálnou soutěž nabídek provozovatelů někdo stál. V tomto cítíme shodu mezi koalicí a členy KSČM, SPD, SPOZ a ČSSD. Koalice Piráti a Starostové naopak prosazuje transparentní výběrové řízení na provozovatele stadionu ve prospěch města a jeho občasů, ve prospěch olomouckého hokeje a v souladu s právem. Čím větší bude počet uchazečů, tím kvalitnější bude vítěz, ať je to HCO, či jiný zájemce. Aby se podařilo rozptýlit veškeré pochybnosti, budeme usilovat o to, aby nabídky provozovatelů byly veřejně prezentovány. 

Zdroj citací: [https://www.hanackyvecernik.cz/zpravy/lidri-politickych-stran-a-hnuti-na-tema-zimni-stadion](https://www.hanackyvecernik.cz/zpravy/lidri-politickych-stran-a-hnuti-na-tema-zimni-stadion)