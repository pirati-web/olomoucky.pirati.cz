---
layout: post
category: CLANKY
title: Prostějov má šanci stát se chytrým městem – sbíráme nápady!
date: 2019-02-05
tags: 
- prostějov
author: Mediální odbor
image: articles/2019/2019-02-05-prostejov-ma-sanci-stat-se-chytrym-mestem-sbirame-napady.jpg  #751x422 pixelu
---
Prostějov, 5. 2. 2019 - V pátek 25. ledna poprvé zasedla nově zřízená komise pro informatiku a Smart city města Prostějova. Komise je obsazena převážně vysoce kompetentními lidmi a již z prvního jednání je zřejmé, že mezi jejími členy je velký zájem město Prostějov v oblasti Smart city a kvality využívání informačních technologií posunout vpřed. Piráty v komisi zastupuje místopředseda krajského sdružení Olomoucký kraj Petr Kapounek, který je odborníkem na IT a telekomunikace.

Na prvním jednání komise se probíralo např. nové šifrování na počítačích magistrátu, aktuální stav IT na úřadě, plán budoucí práce komise a zejména manuál a akční plán chytrého města. Strategické dokumenty jsou jedna věc, ovšem jejich praktické naplnění je věc druhá. Nyní tedy bude velmi záležet na Radě města Prostějova, zda bude náměty komise reflektovat a bude podporovat jejich realizaci. Pokud ano, mají se Prostějované na co těšit.

Abychom potenciál nové komise využili co nejlépe, vyzýváme občany, aby nám zasílali náměty, co oni sami od chytrého města očekávají a co by jim usnadnilo život. Náměty je možné zasílat na náš Facebook do zpráv nebo na e-mail petr.kapounek@pirati.cz do konce února. Sesbírané náměty se pokusíme zahrnout do širší vize a předložit komisi k rozšíření stávajících záměrů v oblasti Smart city a e-Governmentu.