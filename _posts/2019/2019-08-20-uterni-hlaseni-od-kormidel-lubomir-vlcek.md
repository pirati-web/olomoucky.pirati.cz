---
layout: post
category: CLANKY
title: Úterní hlášení od kormidel - Lubomír Vlček
date: 2019-08-20
tags: 
- olomoucký-kraj
author: Antonín Štěpán
image: articles/2019/2019-08-20-uterni-hlaseni-od-kormidel-lubomir-vlcek.jpg  #751x422 pixelu
---
Úterní hlášení od kormidel. Tak se jmenuje seriál rozhovorů s našimi členy a zastupiteli v Olomouckém kraji. Každé úterý přinášíme zajímavé rozhovory s lidmi, kteří jsou součástí Pirátské strany.

*Dnes jsme vyzpovídali Lubomíra Vlčka ze Šumperka.*

**Řekni nám něco o sobě.**

Letos jsem oslavil kulaté 40. narozeniny. Po celou dobu žiji v podhůří Jeseníků, v její bráně, městu plném zeleně, městě s obrovským potenciálem a to v Šumperku. S klidným srdcem o sobě prohlašuji, že jsem velmi silným patriotem a na toto město nedám dopustit. Vzděláním jsem strojař a ajťák, v současné době pracuji v nadnárodní společnosti, v oblasti lisoplastařství. Od roku 2006 jsem ženatý a od roku 2016 hrdým otcem nádherné dcery. Mezi mé záliby řadím mimo rodiny, která je pro mne vždy na prvním místě, silniční cyklistiku. S fyzickým vypětím, kterým vždy dokončuji své vyjížďky, dokonale odfiltruji problémy všedních dnů …

![Lubomír Vlček](/assets/img/miscellaneous/uterni-hlaseni-od-kormidel-lubomir-vlcek-1.jpg)

**Jak vnímáš život v naší republice?**

Jak jinak, jsem tu šťastný! Naše země se může chlubit krásnou přírodou, bohatým kulturním dědictvím, pracovitými lidmi a jakousi jistotou pro život, kterou každý člověk potřebuje pro to, aby se mohl rozvíjet. Jsem pyšným občanem České Republiky a dělá mi radost a potěšení naši zem vychvalovat všude, kde se vyskytnu a před všemi, které potkám. Jakožto součást Evropské unie jsme pevným a stabilním článkem celého společenství, s lidmi, kteří dovedou posouvat celý svět k lepšímu (jen jim dát prostor :-)) Je pro mne tudíž velice potěšující plynulá vzestupná tendence Pirátů, kteří v mých očích zosobňují vše, co od moderní politiky očekávám. Díky!

**Jak se ti žije ve tvém městě?**

Šumperk je městem, které mohu doporučit každému! Rozlohou nevelké, svými možnostmi a krásou bez hranic. Jsme branou do Jeseníků, hor s duší, plné zeleně, čistého vzduchu, nedotknuté krajiny, která každého překvapí svou rozmanitostí. Šumperk má dlouhou historii, je třeba jej však dále rozvíjet a otevírat lidem. Vnímám obrovský potenciál, jak jej dělat stále zajímavějším pro širokou škálu obyvatelstva.

![Lubomír Vlček](/assets/img/miscellaneous/uterni-hlaseni-od-kormidel-lubomir-vlcek-2.jpg)

**Jak se změnil Tvůj život od vstupu do Pirátské strany?**

Vstupem do Pirátské strany jsem dosáhl svého cíle, být u toho, když zdravý rozum, cit pro výsledek, nezkroucená fakta a přirozeně lidsky podaná politika začne oslovovat širokou masu lidí. Pirátská strana je nyní faktickým lídrem pro liberálně smýšlející lidi, kteří nepodléhají dezinformacím a aktivně se zapojují do formování občanského soužití. Je složité opustit svou komfortní zónu a postavit se do čela těchto lidí a i formálně vstoupit do podvědomí svého okolí se zprávou: „Jsem hrdý Pirát a jsem tu pro vás!“ Já to udělal a nadále budu vykonávat službu lidem kolem sebe. Jakkoliv to bude těžké, dal jsem se na cestu, kterou vnímám jako tu jedinou a správnou. Pod vlajkou Pirátů mám však jistotu zázemí a podpory stejně smýšlejících lidí, za což mnohokrát děkuji a vzkazuji: „Férově a narovinu!“

**Na čem zrovna pracuješ? Co se zatím podařilo dotáhnout do konce?**

Spolu se svými kolegy jsme se pokusili v roce 2018 vstoupit do městského zastupitelstva. Toto se nám bohužel nepodařilo, proto se naše snažení přesunulo především do občanských aktivit. Spolupořádání několika happeningů, úklidových akcí, či otevřených debat a schůzí, se snažíme dále šířit pirátskou myšlenku mezi ostatní lidi.

Našim přístupem k férové práci, bez skrytých úmyslů, jsme oslovili politické hnutí, které v Šumperku zasedá v zastupitelstvu a podařilo se nám vyjednat 4 pozice v komisích města. Na těchto pozicích aktivně vystupujeme s návrhy a úpravami, které by měly reflektovat potřeby občanů a následně jsou pak řešeny radou města. Prakticky chceme touto prací dokázat, že jsme připraveni být dobrými zástupci lidí v městském zastupitelstvu. Je před námi cesta do roku 2022, kde již budeme jistě schopni oslovit větší počet našich sousedů, obyvatelů města Šumperka.

![Lubomír Vlček](/assets/img/miscellaneous/uterni-hlaseni-od-kormidel-lubomir-vlcek-3.jpg)

**Co bys na závěr vzkázal všem našim voličům a občanům?**

Žijeme v digitální době, kdy se informace šíří rychleji, než jsme schopni v mžiku vyhodnocovat. Byl bych tedy moc rád, aby si lidé ověřovali zdroje, čerpali z více míst, uvažovali s rozmyslem a ne na „první dobrou“. Vzájemná úcta k ostatním, nenadřazování svých názorů a naslouchání by pak mělo být jakýmsi standardem … Otevřené oči a hlavně otevřené srdce je pak cestou ke vzájemné toleranci a společnému soužití. A pokud by někdo měl ambice a chuť měnit něco, co považuje za nesprávné, ať to udělá! Ať osloví okolí, neboť jistě nalezne spřízněnou duši, díky které může posunout svůj záměr dál.
