---
layout: post
category: CLANKY
title: Nabízíme členům spOLečně místo v zastupitelském klubu
date: 2019-05-16
tags: 
- olomouc
author: Mediální odbor
image: articles/2019/2019-05-16-nabizime-clenum-spolecne-misto-v-zastupitelskem-klubu.jpg  #751x422 pixelu
---
Olomouc, 16. 5. 2019 - Kuloární historka o možné výměně pana náměstka Hekely se k našim zastupitelům donesla již před minulým zasedáním Zastupitelstva města Olomouce dne 26. dubna. Možnou “velkou rošádu”, kdy by na místo náměstka dosedl až v pořadí 5. náhradník, vnímáme jako velmi nestandardní a nedemokratickou. Ptáme se na důvody a účel tak nelogického postupu.

„Předpokládám, že pan Flek, jakožto kandidát na primátora, nemá s uvolněnou funkcí problém a místo náměstka v případě rezignace pana Hekely přijme. To taky považuji za jedinou možnost, která by ještě šla obhájit před veřejností,“ říká předseda zastupitelského klubu Pirátů a Starostů Viktor Tichák. I přesto, že je hnutí spOLečně relativně malé, je patrné, že se již půl roku po volbách dělí na členy „pro změnu“ a členy „provládní“. Pokud by se opravdu schylovalo k velké rošádě, nabízí klub Pirátů a Starostů jednotlivým členům rozpadajícího se hnutí spOLečně, kteří sympatizují s naším programem, místa ve svém klubu.

Vzhledem k povaze komunálních voleb se pořadí náhradníků řídí počtem obdržených hlasů, náhradníci 1-4 tedy mají přednost před náhradníkem 5 a nikdo je nemůže nutit se mandátu vzdát. Ostatně s vědomím, že budou své voliče opravdu zastupovat, přece lidé čelní kandidáty spOLečně volili – a tito jistě šli do voleb s ambicí stát se zastupitelem či radním.

Další otázkou je odbornost budoucího náměstka. Pan Ing. Bačák je ekonom, manažer a odborník na dopravu a jeho resortem by byla kultura a zeleň. Ptáme se: je tedy jeho jedinou kvalifikací, že je ochoten se funkce náměstka ujmout? Ne náhodou v grafice ukazujeme i 6. náhradníka, zakladatele hnutí spOLečně Roberta Runtáka, kterého však voliči odsunuli z 6. na celkové 9. místo. My tento signál od voličů pochopili, doufáme, že i pan Runták.