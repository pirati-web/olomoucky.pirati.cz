---
layout: post
category: CLANKY
title: Ministerstvo vnitra prověřilo postup volby člena dozorčí rady společnosti Vodovody a kanalizace a.s.
date: 2019-07-02
tags: 
- prostějov
author: Mediální odbor
image: assets/img/articles/2019/2019-07-02-ministerstvo-vnitra-proverilo-postup-volby-clena-dozorci-rady-spolecnosti-vodovody-a-kanalizace-a-s.jpg  #751x422 pixelu
---

Prostějov, 2. 7. 2019 - Ministerstvo vnitra vydalo stanovisko k zákonnosti volby člena Dozorčí rady společnosti, která spravuje vodárenskou infrastrukturu. Do kontrolního orgánu společnosti byli na jednání Zastupitelstva města Prostějova dne 17. 5. 2019 navrženi dva kandidáti. Zastupitelstvo však žádného z nic neschválilo. Na jednání zastupitelstva 11. 6. 2019 byli znovu navržení dva kandidáti. Strany, které nejsou zastoupeny v Radě města, navrhly svého kandidáta Ing. Michala Drozda, člena Finančního výboru, aby v kontrolním orgánu důležité obchodní společnosti byl také jejich zástupce. V průběhu projednávání vyšlo najevo, že na valné hromadě společnosti VaK byl již 20. května zvolen členem dozorčí rady Ing. Václav Šmíd, který 17. května schválený nebyl, a k jeho nominaci se mělo zastupitelstvo vyjádřit teprve 11. června.

Město má ve společnosti majoritní podíl a pro Šmída tak musel na valné hromadě zvednout ruku delegát města Prostějova náměstek primátora PaedDr. Jan Krchňavý. Bez jeho hlasu by totiž Šmíd zvolen být nemohl. „Obrátil jsem se na Ministerstvo vnitra s dotazem, zda byl zástupce města oprávněn hlasovat pro zvolení osoby, která nebyla schválena zastupitelstvem, kterému jedinému náleží oprávnění navrhovat členy orgánů obchodních společností s majetkovou účastí města.“ sdělil Aleš Matyášek ze zastupitelského klubu Na rovinu!

Ministerstvo dospělo k závěru, „že zástupce města Prostějov nebyl oprávněn podpořit kandidaturu Ing. Šmída na členství v dozorčí radě, protože Zastupitelstvo města Prostějov neschválilo návrh na jeho delegaci do dozorčí rady společnosti Vodovody a kanalizace, a.s. (což dokládá zápis ze 7. zasedání Zastupitelstva města Prostějov, konaného dne 17. 5. 2019).“ Tento závěr dále zdůvodňuje: „Jelikož došlo k porušení § 84 odst. 2 písm. g/ zákona o obcích a zástupce města na valné hromadě jednal v rozporu s rozhodnutím Zastupitelstva města Prostějov.“

Ing. Šmíd sice byl na jednání zastupitelstva 11. 6. 2019 dodatečně schválen jako delegát města Prostějova do funkce člena Dozorčí rady společnosti VaK. Samotná volba na valné hromadě VaK téměř měsíc před jeho schválením zastupitelstvem tak proběhla v rozporu se zákonem. 

Zastupitelský klub Na rovinu!

