---
layout: post
category: CLANKY
title: Pirátské centrum a Poslanecká kancelář v centru Olomouce
date: 2018-02-05
tags: 
- picolo
author: Tomáš Svoboda
image: articles/2018/2018-02-05-piratske-centrum-a-poslanecka-kancelar-v centru-olomouce.jpg   #751x422 pixelu
---
Vy z Vás, kteří v Olomouci procházeli třídou 8. května, nebo tudy projížděli tramvají, jste si jistě všimli, že místo loga Modré pyramidy se ve výloze objevila vlajka České pirátské strany. 

Vzniká zde tzv. Pirátské centrum Olomouc (ta přední část co je vidět z chodníku) a vzadu, s vlastním oděleným vchodem z průjezdu bude pro občany otevřena Poslanecká kancelář. Oba prostory však budou uvnitř propojeny. 

Poslanecká regionální kancelář Olomouckého poslance za Pirátskou stranu, místopředsedy Poslanecké sněmovny Bc. Vojtěcha Pikala bude sloužit jednak jako jeho pracovní zázemí v čase, kdy bude pracovat v regionu, ale bude to především prostor pro aktivní setkání občanů s poslancem. 

Práce poslanců je rozdělena do 6týdenního neustále se opakujícího cyklu. V rámci něj jsou dva týdny, kdy jedná sněmovna, pak jsou dva týdny, kdy jednají výbory, jeden týden variabilní, kdy se jednání může, ale nemusí konat a tzv. poslanecký týden - to jsou poslanci ve svých regionech.

Právě ty dva týdny, variabilní a poslanecký, jsou časem, kdy poslanec může/měl by být k dispozici ve svém regionu.

Je na občanech, zda tuto možnost využijí. Konkrétně třeba právě na Vás, kteří čtete tento text. A co by jste mohli vlastně s poslancem řešit? 

Uvedu zcela konkrétní příklad: Poslankyně za Pirátskou stranu Olga  Richterová interpelovala<span>*)</span> paní ministryni Němcovou ohledně alarmující situace na úřadech práce. Tam si totiž třeba maminky zařizují rodičovskou, příspěvky na bydlení nebo hmotnou nouzi. Lidé na úřadech absolvují hodiny ve frontách i s malými dětmi, jsou často opakovaně odmítáni kvůli administrativním drobnostem, marně čekají na vystavení jakéhosi potvrzení atd. A to je třeba změnit. Nevyhovuje to ani lidem, kteří si vyřizují potřebné věci, ani samotným úředníkům, kteří v takových podmínkách a atmosféře musí fungovat.*

Paní ministryně Němcová potvrdila, že se problematikou zabývá, vyhodnocuje změny, které byly aplikovány od začátku roku a nabídla nám schůzku, kde bychom mohli problém dále řešit. 

A tohle je právě ten moment, kdy občan vstupuje aktivně do hry, kdy zástupce občana, poslanec, kterého volič delegoval právě za tímto účelem, vstupuje do jednání s konkrétní ministryní/členem vlády, jednání o změnách věcí, týkajících se přímo jednotlivého člověka/občana/Tebe. To je právě ten moment, kdy skrze poslance jedná občan s vládou. 

Ovšem pozor, poslanec (zastupitel) potřebuje být řádně informován o tom, jak to občan má a chce, jak to reálně ve svém životě žije a jak by ta projednávaná změna měla vypadat, aby řešila, ideálně, všechny negativní aspekty. V našem případě to zdlouhavé a zbytečné stání s dětmi na úřadě a honění razítek. Proto poslanec potřebuje vědět, jak a kde to funguje či nefunguje. A je na občanovi, aby, když už toho člověka svým hlasem a zakroužkováním poslal do Parlamentu a učinil jej svým poslancem, využil své občanské moci ke svému prospěchu a prospěchu společnosti (společný prospěch je nezbytný aspekt vlády). Ve skutečnosti totiž vládne jen a pouze občan. 

Ústava České republiky, Hlava první, Základní ustanovení, Článek 2 *„(1) Lid je zdrojem veškeré státní moci; vykonává ji prostřednictvím orgánů moci zákonodárné, výkonné a soudní.“*

Proto naše poslankyně a místopředsedkyně Pirátské strany, Olga Richterová, přes sociální sítě apelovala na občany: *„Pište mi prosím konkrétní zkušenosti - negativní i pozitivní. Pište, co se vám povedlo či nepovedlo zařídit. Něco se třeba děje jen v jediné lokalitě a nikde jinde - a něco se může ukázat jako systémový problém!“*

Jako cokoliv, co má fungovat a být prospěšné pro společnou skupinu lidí, ať je to rodina, město, republika, musí obsahovat prvky aktivní práce, minimálně prvky aktivního zájmu (diskuze, vyjádření názoru, srozumitelné vyjádření své potřeby) většiny  zůčastněných. Proto vlastně celý systém parlamentní demokracie existuje, proto jsou volby do obecních zastupitelstev, etc.

A právě proto bude v Olomouci na ulici 8.května 522/5 otevřena Poslanecká kancelář a Pirátské centrum. Abychom mohli společně efektivně pracovat na lepším společném životě. Ano. O to jde. Nebo snad ne? 

Pirátské centrum je místo, kde bude možno udělat jakoukoliv akci, stylu přednáška, workshop, pro seniory či děti, místo pro práci, zábavu, hru. Místo, kam lze jednoduše z chodníku vejít a zeptat se, požadovat, navrhnout. Všechny aktivity budou plně přístupné veřejnosti. 

Z toho požadavku a zadání vycházel i projektant prostoru a budoucího zařízení Pirátského centra a kanceláře. Oslovili jsme lokální projektanty z MASPARTI. Jejich práci můžou někteří znát třeba z Olomoucké SCIO školy. 

Plně funkční by Kancelář a Centrum měli být již koncem března.

Těšíme se na naše společné aktivity.

Piráti Olomouc, zkratka XOLK (piráti Olomoucký kraj)

Autor článku Tomáš Svoboda  
Autor návrhu interieru Ondřej Spusta MASPARTI 

<p>*) Interpelace (z lat. interpellare = skákat do řeči, přerušovat dotazem) je dotaz člena parlamentu na člena vlády, který má povinnost na něj odpovědět. Interpelace mají pravidelně určen svůj čas projednávání a jejich prostřednictvím vykonává moc zákonodárná kontrolu nad mocí výkonnou. _zdroj Wiki)</p>
