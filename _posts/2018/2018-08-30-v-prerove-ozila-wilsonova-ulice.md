---
layout: post
category: CLANKY
title: V Přerově ožila Wilsonova ulice
date: 2018-08-30
tags: 
- přerov
author: Mediální odbor
image: assets/img/articles/2018/2018-08-30-v-prerove-ozila-wilsonova-ulice.jpg  #751x422 pixelu
---
Společně pro Přerov a Piráti uspořádali benefiční koncert s názvem „Živá ulice“. Cílem bylo oživit jednu z frekventovaných ulic v centru města a také podpořit centrum SONS, které pracuje se zrakově handicapovanými. Během čtyř hodin vystoupilo šest přerovských muzikantů a podařilo se vybrat 3420,- Kč, které poputují na provoz centra.

Celá akce probíhala formou buskingu, tedy pouličního hraní. Místní umělci vystupovali na improvizovaném pódiu a zpříjemňovali kolemjdoucím chůzi centrem města. Bylo zde připraveno i malé pohoštění jako třeba voda na pití, čerstvé ovoce nebo domácí bábovka. 

V Coworkingovém centru (nad bývalou prodejnou Baťa) měli zástupci centra SONS připravenou ukázku různorodých pomůcek pro nevidomé a lidé si mohli také vyzkoušet zvukem naváděnou střelbu z laserové pistole. Našim cílem bylo, aby si normální lidé dokázali představit jaké to je žít se zrakovým omezením.

Akci podpořili přerovští muzikanti: Ivo Blahunek, Daniel Režný, Gabriela Navrátilová, Pavel Dostál, Tomáš Hambálek a Adam Hobza.

*„Jsme moc rádi že akci podpořilo tolik přerovských umělců. Hlavní cíl bylo oživit ulici hudbou a informovat kolemjdoucí o činnosti centra SONS. K tomu všemu jsme vybrali pár tisíc, které handicapovaným pomůžou. Takže myslím, že se akce podařila.“* Říká Tomáš Karlík, organizátor akce.