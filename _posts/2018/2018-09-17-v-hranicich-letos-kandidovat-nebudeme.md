---
layout: post
category: CLANKY
title: V Hranicích letos kandidovat nebudeme
date: 2018-09-17
tags: 
- hranicko
author: Jan Bednařík
image: articles/2018/2018-09-17-v-hranicich-letos-kandidovat-nebudeme.jpg  #751x422 pixelu
---
Hranice, 17. 9. 2018 - V souvislosti s odstoupením lídra Hranické kandidátky Pirátské strany Hynka Klimenta došlo k odvolání celé Pirátské kandidátky v Hranicích. Rozhodnutí vzešlo z hlasování Republikového výboru na základě podnětu krajského předsednictva, které situaci projednalo s kandidáty z Hranic a krajským fórem.

Hynek Kliment měl závažné osobní důvody pro vzdání se kandidatury na veřejnou funkci. Bez něj kandidátka postrádala dostatečnou sílu pro úspěch ve volbách a náročnou práci v zastupitelstvu. Děláme politiku zodpovědně a není naším cílem kandidovat za každou cenu.

V následujících letech budeme v Hranicích pokračovat v započaté práci, budeme rozvíjet místní sdružení, sbírat zkušenosti a podpoříme místní osobnosti v jejich růstu. Za čtyři roky budeme připraveni usednout na radnici silnější a budeme připraveni dobře řídit město.