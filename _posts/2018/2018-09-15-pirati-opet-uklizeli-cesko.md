---
layout: post
category: CLANKY
title: Piráti opět uklízeli Česko!
date: 2018-09-15
tags: 
- olomoucký-kraj
author: Mediální odbor
image: articles/2018/2018-09-15-pirati-opet-uklizeli-cesko.jpg  #751x422 pixelu
---
Piráti Olomouckého kraje jsou pravidelnými účastníky celostátní akce [Ukliďme Česko](https://www.uklidmecesko.cz/). Dnes se konala její podzimní část. Piráti uklízeli tentokrát v Olomouci, Přerově, Prostějově a v Šumperku.

Olomoučtí Piráti se do akce zapojili již čtvrtým rokem. Dnes se k nim přidali také Starostové a nezávislí, se kterými kandidují společně v nadcházejících komunálních volbách. Úklid probíhal okolo Mlýnského potoka v Bezručových sadech a přestože tam Piráti uklízeli již před rokem a půl, tak dnes 25 dobrovolníků nasbíralo 32 pytlů odpadu, z toho 10 pytlů plastů. Našlo se toho mnoho, mimo jiné kusy lešení a betonových tvárnic, množství kovového odpadu, injekční stříkačky, oblečení a dokonce šicí stroj.

Přerovští Piráti uklízeli znečištěné okolí Velké Dlážky, bazénu, Strhance a na dalších místech v Přerově. Na podnět místního občana se vrhli na úklid okolo mašinky u nádraží a Škodovy ulice, kde se k nim připojili i tamní obyvatelé. Více jak 20 dobrovolníků nasbíralo během dvou hodin přes 500 kg odpadů. Kromě obvyklých plechovek a PET lahví nalezli také koberce, kočárek nebo kovový kryt od kufru auta.