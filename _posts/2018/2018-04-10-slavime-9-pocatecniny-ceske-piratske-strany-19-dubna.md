---
layout: post
category: CLANKY
title: "Slavíme 9. „počátečniny“ České pirátské strany 19. dubna"
date: 2018-04-10
tags: 
- piráti
author: Tomáš Svoboda
image: articles/2018/2018-04-10-slavime-9-pocatecniny-ceske-piratske-strany-19-dubna.jpg   #751x422 pixelu
---
Aneb jak vznikla nejvíc cool politická strana v ČR. Potřebu a nutnost něco udělat s nesvobodou (nejen) na internetu vyjádřil programátor Jiří Kadeřávek výzvou na portálu AbcLinuxu.cz.

[Tato výzva](http://www.abclinuxu.cz/blog/BoodOk/2009/4/petice-pod-vznik-ceska-piratske-strany) byla startem k založení České pirátské strany. Na webu se výzva objevila 19. dubna 2009, tedy před devíti lety.

Na wikipedii se dočtete: „Zanedlouho se zformoval přípravný výbor a vznikla online petice pro získání zákonem stanoveného počtu podpisů a aktivaci budoucí členské základny. O oznámení úmyslu založení strany informovala řada českých zpravodajských serverů. Tisíc podpisů v online petici se straně podařilo shromáždit během méně než dvou dnů od zprovoznění webových stránek strany, do konce měsíce dubna pak signovalo petici na vznik strany přes dva tisíce lidí. V dubnu 2009 také začal přípravný výbor strany rozesílat petiční archy na získané emailové adresy pro získání tisíce potřebných fyzických podpisů pro založení strany.“

<img src="{{ '2018-04-10-slavime-9-pocatecniny-ceske-piratske-strany-19-dubna1.jpg' | prepend: '/assets/img/articles/2018/' | relative_url }}" height="300" width="351" align="right">

Petice pro vznik České pirátské strany na AbcLinuxu.cz:  
Ahoj všichni. Ukrajují nám z práv stále více a používají k tomu jako záminku Internet. Místo, aby Internet sloužil k všeobecnému prospěchu lidí, pomalinku, tu více, tu méně hlasitě se mění v nástroj kontroly a manipulace. Kdo si nemyslí, že snaha pokusit se zvrátit tento trend standardní cestou politického sdružování občanů je marná, nechť připojí svůj podpis pod Petici požadující vznik takové politické síly na stránkách přípravného výboru České pirátské strany. Zatím jsem jediným členem přípravného výboru, ale doufám, že vbrzku nás bude více. Nevyhrazuji si žádnou pozici v případně vzniklé straně, na druhou stranu rád přispěji svými možnostmi a zkušenostmi a pomohu nastartovat tento politický proces. Jako člověk, jemuž jsou počítače celoživotním koníčkem a prací, cítím své morální právo povstat na obranu svobod, které nám z jejich užití plynou a nedopustit jejich zneužití ve prospěch elit a korporací a ke škodě všem lidem svobodné vůle. Děkuji Vám za podpis a žádám Vás o další šíření této informace na ostatních informačních zdrojích českého internetu.  
(Jiří Kadeřávek, 19.4. 2009, AbcLinuxu.cz)

Oslavte s námi tento den. 
