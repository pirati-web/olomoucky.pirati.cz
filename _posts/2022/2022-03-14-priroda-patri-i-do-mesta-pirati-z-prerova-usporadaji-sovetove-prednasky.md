---
layout: post
category: CLANKY
title: "Příroda patří i do města, Piráti z Přerova uspořádají osvětové přednášky"
date: 2022-03-14
tags: přerov
author: Josef Indra
image: articles/2022/2022-03-14-priroda-patri-i-do-mesta-pirati-z-prerova-usporadaji-sovetove-prednasky.jpg  #751x422 pixelu
---
**Pirátům v Přerově není jedno, jakým způsobem se vyvíjí stav životní prostředí ve městě. Proto, kromě peticí proti glyfosátu a zapojení do akcí Ukliďme Česko, které se zúčastňují pravidelně, si na duben nově připravili ve svém Pirátském centru také osvětové přednášky, které jsou zaměřeny na životní prostředí. První přednášky se zúčastní člen rady vlády pro odpadové hospodářství a radní Olomouckého kraje Martin Šmída, který se zaměří na kompostování, nakládání s odpady a cirkulární ekonomiku. Hostem druhé přednášky bude místostarostka Prahy 12 a bývalá šéfka České inspekce životního prostředí Eva Tylová. Ta se podělí o své zkušenosti s řadou komunitních a ekologicky zaměřených projektů, které lidem zpříjemnily život.**

![Martin Šmída](https://a.pirati.cz/olomoucky/img/uklidy_odpady.jpg)

První přednáška se uskuteční již v sobotu 2. dubna ve 14 hodin v [Přerovském pirátském centru PEPŘ na Palackého 24.](https://prerov.pirati.cz/pepr/) *„V sobotu se vydáme uklidit Předmostí v rámci akce Ukliďme Česko. Úklid je naplánován od 10:00 do 13:00 a sraz máme na parkovišti u staré haly. Hned poté ve 14:00 začne přednáška o cirkulární ekonomice, odpadovém hospodářství a kompostování s Martinem Šmídou. Věřím, že tato přednáška hezky naváže na úklidovou akci a ve výsledku všem ukáže, jak lze snižovat množství odpadu,“* shrnula kandidátka na primátorku města Přerova **Lenka Jüngling**.

Na stejném místě se 23. dubna ve 14 hodin bude zahájena beseda s místostarostkou Prahy 12 Evou Tylovou. *„Jsem ráda, že do Přerova dorazí předat své zkušenosti Eva Tylová, která nyní uskutečňuje celou řadu komunitních a ekologicky zaměřených projektů na Praze 12. Věřím, že se nám v Přerově již brzy podaří podobné změny aplikovat. Celá tato přednáška se pořádá ve spolupráci s Janou Syryčanskou z ORNISu v rámci „týdne Země“,“* dodala lídryně Pirátů Lenka Jüngling.

![Eva Tylová](https://a.pirati.cz/olomoucky/img/cover_event_tylova.jpg)
