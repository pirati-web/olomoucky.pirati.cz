---
layout: post
category: CLANKY
title: "Letní report z Pirátské Tvrze"
date: 2022-07-15
tags: pirátská-tvrz
author: Radek Vojtek
image: articles/2022/2022-07-15-letni-report-z-piratske-tvrze.jpg
---
**Vážení čtenáři našich pravidelných reportů,** 
s příchodem léta a letních dnů se tak nějak přirozeně uvolňuje i příjemná letní atmosféra a dostavuje se také široký výběr pestrosti různých kulturních či sportovních akcí pod širým nebem. 

V květnu jsme pomáhali organizovat druhý ročník setkání pirátských komunit, který proběhl v loňském roce právě v Brodku a letos toto setkání navázalo konáním u Máchova jezera. Zde se nám na celorepublikovém fotbalovém turnaji Pirátů podařilo zvítězit proti týmům od Plzně až po Brno a tak můžeme směle prohlásit, že nejlepší fotbal za Piráty se hraje právě u nás ve Tvrzi. 

Začátkem června jsme se zúčastnili další z našich již tradičních akcí a to opět v podobě fotbalového turnaje v Bystročicích. Tady jsme po loňské bronzové příčce dokázali, že formu jsme si přivezli letos dobrou i sem a podařilo se nám v nelehké konkurenci celým turnajem projít až do finále a celkově poté jednoznačně zvítězit. 

Po jarních aktivitách jako bylo ekologické uklízení Brodku v rámci Ukliďme Česko nebo Vítání jara aktivním způsobem přichází na pořadí tradičně oblíbené námi pořádané akce a těmi jsou spolupořádání VyOsení (festival svobodné hudby) spolu s přerovskými Piráty. Letos je termín konnání sobota 9.7. 2022 a představí se kapely Cirkus Láskohrad hrající alternativní rock-punk, dalšími punk-rockovými melodiemi rozproudí návštěvníky Milenium a celkové trio kapel doplní rockový The Inversion. Poté v rámci afterparty vystoupí domácí DJ Jungling Jay, hrající svou produkci na LP vinyly. Další námi pořádanou akcí jsou vrchol festivalového léta v okolí Kytary in Majetín. Letos již 16. ročník se uskuteční v sobotu 27.8. 2022 a bude mít velmi lákavé obsazení. Zahrají kapely ZATREST, WRANÍ WOKO, NEVHODNÉ LOUTKY, THE NEUMIMNIC a domácí hvězdy SESSION. Jako nedílnou součástí akce bude již od dopoledne probíhat pirátský turnaj v nohejbale. 

Čile se taktéž věnujeme letošním komunálním volbám a dveře jsou u nás otevřeny všem, kteří by se rádi zapojili do dění. Máme za sebou primární volby lídra a čela kandidátky a jsme v horké fázi tvorby programu. Během léta bude probíhat několik setkání za tímto účelem a každý nápad či návrh na zlepšení nebo jakékoliv další iniciativy jsou jen vítány. O veškerých možnostech jak se zapojit pravidelně informujeme na našich komunikačních kanálech. Najdete zde také termíny zasedání a setkání. Stejně tak se na facebooku Pirátská Tvrz nebo na webu dozvíte všechny naše aktivity ať už sportovní, kulturní nebo další. 

Děkujeme za přízeň, užívejte si léta se svými blízkými a přáteli. My se s Vámi rádi potkáme na všech akcích.

**Radek Vojtek,**
**předseda MS Pirátská Tvrz
a kolektiv Pirátské Tvrze**
