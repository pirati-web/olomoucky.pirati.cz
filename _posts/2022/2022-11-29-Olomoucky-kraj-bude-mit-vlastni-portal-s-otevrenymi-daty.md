---
layout: post
category: CLANKY
title: "Olomoucký kraj bude mít vlastní portál s otevřenými daty"
date: 2022-11-24
tags: olomoucký kraj
author: Jan Mach
image: articles/2022/2022-11-29-Olomoucky-kraj-bude-mit-vlastni-portal-s-otevrenymi-daty.jpg  #751x422 pixelu
---
**Rada Olomouckého kraje shválila návrh pirátského radního Petra Lyska na vytvoření portálu pro otevřená data.**

Po dvou letech příprav se podařilo dotáhnout do fáze zahájení realizace projektu datového portálu Olomouckého kraje. Na zasedání rady Olomouckého kraje byl schválen materiál, který umožní vytvoření datového portálu ke zveřejňování dat o Olomouckém kraji na základě Koncepce (Open)Datového portálu Olomouckého kraje. 
V úzké spolupráci s katedrou geoinformatiky Univerzity Palackého v Olomouci, jejíž zpracovatelský tým vytvořil základní koncepci portálu, se tak Olomoucký kraj vydává cestou komplexního řešení datového portálu.  "Dosud se veškerá open data zveřejňovala bez koncepce a ve velmi omezeném množství. Procesy nutné ke zveřejňování byly značně zanedbané, nebo úplně chyběly. To se teď změní," dodává k tomu náš radní Petr Lysek.  

Vytvoření portálu přinese například lepší možnosti rozhodování o dalším směru rozvoje, větší transparentnost, obrovský potenciál pro spolupráci s firmami, či školami, nebo lepší koordinaci dat se státními institucemi,

Vytvořením vlastního datového portálu budeme v pořadí druhý kraj, který zavede ucelený portál s otevřenými daty.

Nezahálíme, digitalizujeme a vytváříme smartregion. 
