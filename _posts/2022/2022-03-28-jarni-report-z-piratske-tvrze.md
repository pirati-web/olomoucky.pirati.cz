---
layout: post
category: CLANKY
title: "Jarní report z Pirátské Tvrze"
date: 2022-03-28
tags: pirátská-tvrz
author: Josef Indra
image: articles/2022/2022-03-28-jarni-report-z-piratske-tvrze.jpg  #751x422 pixelu
---
Vážení čtenáři našich pravidelných reportů, jaro se nám pomalu probouzí, všechno začíná rozkvétat, ožívá a tak je pohled na svět v těchto nelehkých časech hned o něco veselejší. K jaru také patří začátek prací na zahrádkách, polích a nebo kolem domů. Stejně tak proběhne 2. dubna celorepubliková akce Ukliďme Česko a Pirátská Tvrz s dalšími spolky z Brodku se do ní opět aktivně zapojí. Zaregistrovat a připojit se k akci ostatně může každý zájemce, který se chce úklidu zúčastnit a pomoct tak zvelebit své okolí a to přímo na webu uklidmecesko.cz, kde se dá vyhledávat podle konkrétních míst úklidu. 

Jaro jako takové bylo oficiálně v Brodku přivítáno prvním ročníkem akce s názvem Vítání jara aktivním způsobem, kteréžto vzešlo ze spolupráce všech sdružení a spolků v městysi v rámci Sportovně-kulturní komise. Každý spolek nebo sdružení mělo své stanoviště, kde se plnily různé úkoly. Pirátská Tvrz nebyla výjimkou. U naší zastávky na trase se účastníci dozvěděli mnohé z historie a současnosti Brodku a Lukové v rámci herního kvízu a pro menší účastníky byla připravena verze s poznáváním významných míst a staveb. Akce se celkem zúčastnilo přes čtyřicet nejen rodinných týmů a spokojenost s akcí nám byla významným ukazatelem k aktivitě vzhledem k dalším ročníkům. V neposlední řadě je taktéž na místě zmínit poděkování za celkovou podporu a spolupráci při této akci s městysem. 

Aktuálně se již věnujeme taktéž letošním komunálním volbám a dveře jsou u nás otevřeny všem, kteří by se rádi zapojili do dění a zúčastnili se jak tvorby programu tak i zvážili samotnou účast. O veškerých možnostech jak se zapojit pravidelně informujeme na našem webu i facebooku. Stejně tak o termínech zasedání. 

V květnu nás čeká druhý ročník setkání pirátských komunit, jenž prvně proběhl v loňském roce právě v Brodku a letos bude toto setkání navazovat konáním u Máchova jezera. Na pořadu bude opět program od counterstrikového turnaje, přes pirátské vaření/grilování, hudební vystoupení, až po sportovní aktivity v podobě celodenního turnaje ve fotbale. 

Dále nás čekají naše tradiční akce jako je VyOsení, Kytary in Majetín a další nejen sportovní a kulturní činnosti. Všechny naše aktivity se vždy dozvíte na našem facebooku Pirátská Tvrz nebo na webu. 

Děkujeme za přízeň a v neposlední řadě bychom rádi všem popřáli veselé a radostné Velikonoce, které si snad už opět konečně užijeme se svými blízkými.
