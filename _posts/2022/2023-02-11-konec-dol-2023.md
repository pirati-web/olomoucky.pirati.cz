---
layout: post
category: CLANKY
title: "Megalomanský projekt kanálu Dunaj-Odra-Labe jde i díky Pirátům k ledu!"
date: 202-02-11
tags: olomoucký kraj piráti
author: Martina Ježková
image: articles/2022/2021_03_31_pirati_olomouc_tisk_zewlakk-4472.jpg  #751x422 pixelu
---
Olomoucký kraj, 8. 2. 2023 - Vláda ČR na dnešním jednání schválila faktickou stopku na projekt kanálu Dunaj-Odra-Labe, proti kterému dlouhodobě bojovali jak Piráti v Přerově, tak v Olomouckém kraji. Projekt nedával smysl z finančního ani užitkového hlediska a navíc by přinesl ekologickou devastaci krajiny.

*„Plánování kanálu DOL desítky let blokovalo rozvoj Přerova v oblasti územní rezervy pro dopravní cestu i obrovské přístaviště. Na vedení města jsme za Piráty už v minulém volebním období tlačili, aby projekt odmítlo, ale argumentovali třeba turismem, což vůbec nedávalo smysl. Jsem proto ráda, že je s projektem konec. Přerov teď bude moci využít své lokality třeba pro výstavbu bytů,“* říká pirátská zastupitelka Přerova **Lenka Jüngling**.

Pirátští zastupitelé v Přerově v roce 2019 iniciovali memorandum proti proti kanálu Dunaj-Odra-Labe. Koaliční strany KDU-ČSL a ODS se však tehdy překvapivě navzdory svým celostátním postojům návrh nepodpořily.

*„Je dobře, že současná vláda projekt zastavila. Miliardy, které minulá vláda chtěla do projektu DOL investovat, se mohou rozumně využít třeba na udržování a rozvoj dálnic nebo na na investice do vysokorychlostní železnice, která u nás stále chybí a dává daleko větší smysl. Kanál by se totiž nevyplatil ani z přepravní kapacity, takže bychom měli jen obří stavbu, která by požírala peníze,“* říká krajský zastupitel za Piráty **Jaromír Horký**, který v roce 2019 v Přerově inicioval připojení města k memorandu proti kanálu DOL, které však radnice zamítla.

*„Za Olomoucký kraj jsme projekt odmítli už v roce 2020, jsem proto rád, že je projekt ukončen úplně. Kanál by měl katastrofální dopad na životní prostředí a rozhodně by nijak nepomohl ani nedostatku vody v krajině,“* dodává krajský radní za Piráty **Martin Šmída**.
