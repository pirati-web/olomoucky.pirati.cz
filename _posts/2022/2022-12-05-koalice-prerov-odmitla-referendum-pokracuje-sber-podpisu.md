---
layout: post
category: CLANKY
title: "Přerovská koalice odmítla referendum o Strojaři. Opozice bude pokračovat ve sběru podpisů, aby odprodej budovy zvrátili"
date: 2022-12-05
tags: přerov
author: Jaromír Horký
image: articles/2022/strojar_refe.jpg
---
Na pondělním zastupitelstvu odmítla koalice opoziční návrh na vyhlášení referenda o budově hotelu Strojař. Alibisticky jej chtějí prodat a zbavit se odpovědnosti za jednu z nejvýznamnějších lokalit v centru města. Opozice proto bude pokračovat ve sběru podpisů potřebných k vyhlášení referenda.

*„Arogance a výsměch všem přerovákům. Ještě minulé volební období chtěla staronová vládnoucí koalice ze Strojaře udělat bydlení pro seniory a mladé rodiny, aby později provedla neúspěšnou směnu s jinou budovou a nakonec před volbami rozhodla o záměru jej prodat. Ubytovna či luxusní byty? Vždyť je to jedno. Zájmy občanů jsou až na druhém místě. A není se čemu divit, kumulace funkcí některých politků z vedení města zabírá dost času,”* oponovala zastupitelka Pirátů **Lenka Jüngling** po jednání zastupitelstva.

Celá  opozice však tento postoj koalice čekala, proto již před týdnem začala v ulicích se sběrem podpisů pod petici k vyhlášení referenda. „Zájem občanů je velký, setkáváme se denně s názory, že je potřeba se Strojařem konečně pohnout a hlavně jej neprodávat. Lidé jsou emotivní a právem naštvaní na vedení radnice. Za pár dnů se nám podařilo získat několik stovek podpisů a přidávají se také prodejny v centru města, které slouží jako podpisová místa,”* shrnula petiční akci předsedkyně petičního výboru **Lenka Jüngling**.

*„Nedávno se v kampani chlubili, že pomáhají městu. A teď se chtějí zbavit jedné z nejlepších lokalit pro bydlení, na dosah centra na nábřeží krásné Bečvy. Město by mělo bytové krizi aktivně předcházet, a nabídka solidních nájemních je jedním ze základů bytové politiky osvícených měst. Naštěstí však mohou občané svým podpisem prodej hotelu Strojař zvrátit a zasadit se tak o to, že bude sloužit lidem,“*  dodal lídr Společně pro Přerov **Jan Horký**.

Občané by měli v referendu rozhodovat o následující otázce: „Souhlasíte, aby pozemek „Hotelu Strojař“ (t.j. část pozemku p. č. 3820, k. ú. Přerov pod hlavním objektem hotelové budovy) zůstal ve vlastnictví města Přerova tak, aby mělo město Přerov minimálně 51% spoluvlastnického podílu?”, pokud by tento návrh získal potřebnou podporu, vedení města by dostalo jasný signál, že jeho prioritou musí být zajištění dostupného bydlení, aby se lidé nemuseli stěhovat jinam.

Vzhledem k postoji koalice opozice navrhuje, aby referendum proběhlo společně s volbami do Evropského parlamentu. Hlasování s prezidentskými volbami již uskutečnit nelze. Souběžné hlasování povede k vyšší účasti na hlasování, a tedy i k vyšší platnosti a závaznosti rozhodnutí přijatých v místním referendu a zároveň povede ke snížení finanční zátěže obecního rozpočtu.

Celé znění petice naleznete na webu [zmenmeprerov.cz](http://zmenmeprerov.cz){:target='_blank'}
Facebooková stránka petice: [facebook.com/strojarlidem](https://www.facebook.com/strojarlidem/){:target='_blank'}
Instagramová stránka petice: [instagram.com/strojar.lidem](https://www.instagram.com/strojar.lidem/){:target='_blank'}
