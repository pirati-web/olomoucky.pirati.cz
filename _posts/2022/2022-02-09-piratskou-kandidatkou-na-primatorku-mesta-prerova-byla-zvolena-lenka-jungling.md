---
layout: post
category: CLANKY
title: "Pirátskou kandidátkou na primátorku města Přerova byla zvolena Lenka Jüngling"
date: 2022-02-09
tags: Přerov
author: Josef Indra
image: articles/2022/2022-02-09-piratskou-kandidatkou-na-primatorku-mesta-prerova-byla-zvolena-lenka-jungling.jpg  #751x422 pixelu
---
**Piráti v Přerově zvolili kandidátku na primátorku Lenku Jüngling. Rozhodli o tom svými hlasy v primárních volbách. Lenka Jüngling je podnikatelka, lektorka jógy a spolumajitelka kavárny Nebe počká. Zároveň se také podílí na činnosti komunitních aktivit ve městě.** 

Hlavními tématy pro letošní volby budou vyřešení bytové politiky či zlepšení dopravní a bezpečnostní situace ve městě. Město Přerov se v současné době potýká s mnoha nevyřešenými projekty, jako například odprodej hotelu Strojař, nebo vznik nové městské knihovny. Současné vedení nebylo schopno dané problémy do nynějška smysluplně vyřešit. 

*„Kandiduji na pozici primátorky města Přerova, protože mi není lhostejný způsob, jakým se naše město vede. Bez vize, bez strategie, ale hlavně bez srdce. Vnímáme, že vedení města dlouhodobě prosazuje své zájmy nad zájmy nás občanů. Trápí nás nedořešená dopravní situace, nedostatek bytů pro rodiny a vylidněné centrum města. Já osobně jsem proto připravena převzít odpovědnost a dát Přerovu péči, jakou si zaslouží. Jsem připravena tyto problémy reálně řešit a udělám maximum, aby naše město dalo lidem šanci na lepší domov,“* uvádí lídryně Lenka Jüngling.
