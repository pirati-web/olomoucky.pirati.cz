---
layout: post
category: CLANKY
title: "ODVAHA ZMĚNIT PŘEROV, hlásí Piráti v Přerově, kteří zahájili kampaň s ambicemi nastartovat změnu"
date: 2022-05-25
tags: přerov
author: Jan Mach
image: articles/2022/2022-05-25-prerov-odvaha-zahajeni-kampane.png  #751x422 pixelu
---
Piráti dnes u hotelu Strojař v Přerově oficiálně zahájili kampaň do komunálních voleb. Jejich hlavním heslem bude “ODVAHA ZMĚNIT PŘEROV”. Pirátská kandidátka na primátorku Lenka Jüngling spolu s učitelem Jaroslavem Krejčím, logistikem Vojtěchem Nezvalem, zastupitelem Olomouckého kraje Davidem Hoškem, právníkem a univerzitní pedagogem Petrem Dostalíkem a řadou osobností, nastínili svůj plán pro Přerov.

Piráti představili pět hlavních programových priorit pro Přerov: dostupné bydlení pro všechny generace, parkovací dům a navýšení počtu parkovacích míst, bezpečnost, oživení centra města a více zeleně. 
*„Chceme zvednout kvalitu každodenního života. Dostupné bydlení, lepší parkování, větší bezpečnost, kvalitnější doprava a další služby. Místo stavění vzdušných zámků musíme začít řešit roky ignorované problémy města. Jdeme využít obrovský potenciál, který Přerov má, protože máme odvahu změnit Přerov!,”* řekla při zahájení kandidátka na primátorku **Lenka Jüngling** a dodala: *„Já osobně slibuji, že dám Přerovu potřebnou péči a budu jej řídit s čistým štítem. Chceme konečně dotáhnout debatu o Strojaři a postavit zde multigenerační bydlení, ať v rámci rekonstrukce nebo v úplně nové budově, která by na tomto místě mohla vzniknout. Zařídíme také, aby lidé nemuseli do 4 let chodit na magistrát a vše si mohli vyřídit z pohodlí domova! Přerov má na to být zase místem, kde budou chtít lidé žít, musíme však začít. A my s Piráty to tady dáme zase dokupy.“*

*„Přerov musí být domov, kde se všichni cítí bezpečně. Dnes to tak však není. Nejsme slepí a ani nezavíráme oči před problémy, které tady jsou. Nejúčinnější zbraní je prevence. Městská policie patří do ulic - ne do kanceláří. Chceme proto městskou policii posílit. Jako člověk z Újezdce vím, že nejsou městské části v centru pozornosti. Třeba v Předmostí chceme vyčlenit nevyužitý městský majetek a vypsat výběrové řízení na provozovatele dětského centra s kavárnou,“* dodal učitel a informatik **Jaroslav Krejčí**, který je na druhém místě kandidátky.

*„Jestli je v Přerově něco noční můra, tak je to parkování. Chceme zastavit marné kroužení po sídlištích a hledání snad alespoň jednoho volného místa. Postavíme konečně parkovací dům a začneme na sídlíštích navyšovat počet parkovacích míst například pomocí patrových parkovišť, nebudeme tak muset ničit zbytečně přírodu, kterou ve městě ještě máme. Prioritou stejně tak zůstává tlak na stát ve věci dokončení dálnice D1,”* shrnul oblast dopravy logistik a člen krajské dopravní komise **Vojtěch Nezval**.

*„Stromy je třeba sázet, ne kácet! Uděláme maximum pro zachování stromů v Přerově - kácet by se měli až jako úplně poslední možnost. Přírodu máme totiž jenom jednu. Za každý pokácený strom vysadíme tři nové,“* ukončila jednička Pirátů Lenka Jüngling.

Cílem Pirátů je nastartovat změnu v Přerově, udělají proto z Přerova domov, kde se všichni cítí bezpečně, chtějí tady žít, vychovávat své děti a zestárnout.

Celý program Pirátů je k dispozici [ZDE](https://prerov.pirati.cz/volby-2022/?pohled=program){:target="_blank"}.

Celá kandidátní listina [ZDE](https://prerov.pirati.cz/volby-2022/){:target="_blank"}.
