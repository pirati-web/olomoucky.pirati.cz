---
layout: post
category: CLANKY
title: "Pirátský kandidát na primátora v Olomouci je Viktor Tichák"
date: 2022-01-18
tags: olomouc
author: Josef Indra
image: articles/2022/2022-01-23-piratsky-kandidat-na-primatora-v-olomouci-je-viktor-tichak.jpg  #751x422 pixelu
---
**Piráti si ve svých primárních volbách zvolili za svého kandidáta na primátora v Olomouci vysokoškolského pedagoga Viktora Ticháka. Předseda Pirátů Olomouckého kraje, je nyní také zastupitelem města Olomouce a předsedou finančního výboru. Rád by tak zužitkoval své zkušenosti ve vedení města.**

Město Olomouc se v současné době potýká s velkým dluhem, který se zatím současnému vedení nepodařilo snížit. To je například jedno z hlavních témat, na které ve své nominační řeči Tichák upozorňuje. Kromě tohoto problému by se chtěl zaměřit také na městské společnosti a komunitní život ve městě. 

*„Pro Olomouc je v dnešní době klíčové, aby se jeho nové vedení snažilo chovat jako správný hospodář. Ve finančním výboru jsme na tento problém z opozice upozorňovali hned několikrát, bohužel je však dluh města stále enormní. Dalším trnem v patě našeho města jsou jeho společnosti, které k tomuto dluhu přispívají a současné koalici se nedaří optimalizovat jejich fungování. Tyto problémy se lidí fakticky dotýkají. Místo vodopádů se současné vedení mělo soustředit na tvorbu finančních rezerv. Rozhodně by to jak městu, tak jeho obyvatelům pomohlo daleko více. Kromě finanční stránky je ale také dobré nezapomínat na komunitní život ve městě. Větší pravomoc a finance pro městské části, jejich komise a spolky  mohou být nástrojem k oživení města. Já osobně pro toto oživení udělám maximum,“* uvádí Viktor Tichák, kandidát na primátora města Olomouce. 
