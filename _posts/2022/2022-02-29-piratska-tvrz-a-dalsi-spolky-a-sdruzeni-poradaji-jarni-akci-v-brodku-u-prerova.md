---
layout: post
category: CLANKY
title: "Pirátská Tvrz a další spolky a sdružení pořádají jarní akci v Brodku u Přerova"
date: 2022-02-29
tags: pirátská-tvrz
author: Josef Indra
image: articles/2022/2022-02-29-piratska-tvrz-a-dalsi-spolky-a-sdruzeni-poradaji-jarni-akci-v-brodku-u-prerova.jpg  #751x422 pixelu
---

Pod záštitou Sportovně-kulturní komise v městysi Brodek u Přerova, jíž jsou členové naše zastupitelka v Brodku Pavlína Procházková a předseda MS Pirátská Tvrz Radek Vojtek, se uskuteční akce Vítání jara aktivním způsobem. Účastníci této akce zapojí své smysly, prokáží své dovednosti, bystrou mysl a tělesnou kondici. Akce vznikla jako spolupráce napříč všemi spolky a sdruženími v Brodku u Přerova a Lukové.

*„Akce Vítání jara aktivním způsobem proběhne v neděli 6. března 2022 od 13 hodin. Start a cíl akce je v areálu střediska skautu. Aktivní procházkou se projde 10 stanovišť rozmístěných různě po celém městysi. Na každém stanovišti bude připraveno k plnění rozličné množství činností a úkolů. Jedno ze stanovišť bude mít i Pirátská Tvrz. Na něm účastníci akce prověří své vědomosti a dovednosti o historii a současnosti Brodku u Přerova a Lukové. Věřím, že si zajisté také oživí nebo se dozví mnohé nové zajímavosti o Brodku a okolí,“* říká spolupořadatel této akce Radek Vojtek.

**[FB událost - Vítání jara aktivním způsobem 2022](https://www.facebook.com/events/373996761228990){:target='_blank'}**

![Jarní akce v Brodku](a.pirati.cz/assets/olomoucky/img/plakat.jpg)
