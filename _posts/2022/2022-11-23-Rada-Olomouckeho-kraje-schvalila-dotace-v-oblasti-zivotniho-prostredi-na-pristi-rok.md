---
layout: post
category: CLANKY
title: "Rada Olomouckého kraje schválila dotace v oblasti životního prostředí na příští rok"
date: 2022-11-23
tags: olomoucký kraj
author: Jan Mach
image: articles/2022/2022-11-23-Rada-Olomouckeho-kraje-schvalila-dotace-v-oblasti-zivotniho-prostredi-na-pristi-rok.jpg  #751x422 pixelu
---
**Na radě Olomouckého kraje jsme schválili dotace v oblasti životního prostředí.**

Příští rok tak poputuje 48 milionů korun na aktivity, spolky a projekty spojené s přínosem pro životní prostředí a zemědělství. 

Na aktivity a projekty spojené s podporou vzdělávání a osvěty a realizace opatření s přínosem pro oblast životního prostředí a zemědělství bylo vyčleněno 6 988 000 Kč, což je oproti minulému roku nárůst přibližně 1,5 mil. 
Mezi podporované aktivity patří např. přírodě blízká opatření vedoucí k zadržení vody v krajině, revitelaizace toků a niv, obnova přirozených drobných prvků a biotopů, zvýšení druhé rozmanitosti a omezení půdní eroze. 
Dále také výsadba roztýlené zeleně a péče o ni, zakládání květnatých pásů a motýlých louček, zakládání a údržba studánek, podpora rozšiřování či udržení původních živočišných druhů ve volné krajině, vzdělávací a osvětové akce, 
budování naučných stezek, či nově i aktivity směřující k předcházení vzniku odpadu.

Nově byly také schváleny dotace na podporu činnosti nekomerčních zájmových spolků a organizací působících v oblasti životního prostředí a zemědělství ve výši 1 500 000 korun. 
Ve standardním fondu pro obce pak půjde 20 000 000 korun na výstavbu dostavbu, intenzifikace a rekonstrukci čistíren odpadních vod (včetně kořenových) a kanalizací
Dalších 10 000 000 korun pak bude využito na výstavbu a dostavbu vodovodů pro veřejnou spotřebua úpravny vod. Obnova environmentálních funkcí území, mezi které budou patřit například projekty na obnovení retence vody obdrží 4 000 000 korun.
Dotace na řešení mimořádných událostí v oblasti vodohospodářské infrastruktury byly oproti minulému roku navýšen na 5 000 000 korun.

