---
layout: post
category: CLANKY
title: "Piráti společně s celou opozicí navrhnou, aby o budoucnosti hotelu Strojař rozhodli občané v referendu"
date: 2022-11-30
tags: přerov
author: Jaromír Horký
image: articles/2022/strojar_lidem.png
---
Vedení města odmítá řešit situaci s hotelem Strojař. Alibisticky jej chtěla vyměnit za jinou budovu, aby však následně těsně před volbami tuto směnu zrušila, nyní se však prodej opět dostává na stůl. Přerováci si zaslouží cenově dostupné byty, které v tomto objektu mohou vzniknout. Společně celá opozice, proto navrhuje referendum, aby město Přerov zůstalo většinovým vlastníkem této budovy. Začali již také se sběrem podpisů pod petici.

*„Staronová přerovská koalice již v minulém období dokázala, že nemá žádné plány s hotelem Strojař a nechce řešit krizi nedostupného bydlení. Naopak se chtěla hotelu Strojaře, který město v minulosti koupilo, zbavit nesmyslnou směnou budov. Těsně před volbami však toto usnesení revokovalo. Pokud má mít město Přerov možnost ovlivnit bytovou situaci musí zůstat většinovým vlastníkem hotelu Strojař, jinak cenově dostupné bydlení zůstane i nadále ve hvězdách,“* shrnuje lídryně Pirátů **Lenka Jüngling**, která návrh na referendum za opozici předkládá a dodává: *„Strojař musí konečně sloužit lidem. Pokud prosincové zastupitelstvo náš návrh zamítne, jsme připraveni získat dostatečný počet podpisů od občanů. Nelze se už totiž dívat, jak tato budova leží ladem. Přerováci potřebují dostupné bydlení, a to jim město musí zajistit. V případě prodeje hrozí, že nemovistost poslouží jako ubytovna nebo luxusní bydlení pro městskou smetánku.”*

*„Přerov by měl investovat tam, kde to bude ku prospěchu občanů. Chápu, že pro ODS+ANO+KDU-ČSL je nejsnadnější cestou se Strojaře zbavit, ale nechlubili se ještě nedávno v kampani, jak pomáhají městu? A teď chtějí Strojař prodat! Přitom osvícená města byty budují, ne se jich zbavují. V Přerově však osvícenou radnici evidentně nemáme,“* dodal lídr Společně pro Přerov **Jan Horký**.

Občané by měli v referendu rozhodovat o následující otázce: **„Souhlasíte, aby pozemek „Hotelu Strojař“ (t.j. část pozemku p. č. 3820, k. ú. Přerov pod hlavním objektem hotelové budovy) zůstal ve vlastnictví města Přerova tak, aby mělo město Přerov minimálně 51% spoluvlastnického podílu?”**, pokud by tento návrh získal potřebnou podporu, vedení města by dostalo jasný signál, že jeho prioritou musí být zajištění dostupného bydlení, aby se lidé nemuseli stěhovat jinam.

*„Mohu konstatovat a vyjádřit upřímnou radost nad tím, že jsme nalezli společnou řeč s kolegy z opozičních subjektů a nabízíme formou referenda možnost, aby občané města Přerova, mohli sami rozhodnout o jeho osudu. Dostupné bydlení pro mladé, je jednou z hlavních priorit hnutí SPD.  Nyní je pomyslný míč na straně vedení města a uvidíme, jaké má skutečné priority,“* uzavřel předseda klubu SPD Dan Chromec.

Piráti s opozicí navrhují, aby zastupitelstvo vyhlásilo referendum společně s prezidentskými volbami. Pokud však koalice referendum odmítne, tak v rámci petiční akce navrhnou, aby proběhlo společně s volbami do Evropského parlamentu. Souběžné hlasování povede k vyšší účasti na hlasování, a tedy i k vyšší platnosti a závaznosti rozhodnutí přijatých v místním referendu a zároveň povede ke snížení finanční zátěže obecního rozpočtu.

Celé znění petice naleznete na webu [zmenmeprerov.cz](http://zmenmeprerov.cz){:target='_blank'}
Facebooková stránka petice: [facebook.com/strojarlidem](https://www.facebook.com/strojarlidem/){:target='_blank'}
Instagramová stránka petice: [instagram.com/strojar.lidem](https://www.instagram.com/strojar.lidem/){:target='_blank'}
