---
layout: post
category: CLANKY
title: "Nerušit, vládneme! Vedení přerova se bude kontrolovat samo, protože se bojí kontroly opozice. nedají jim většinu v kontrolním výboru ani rovnoměrné zastoupení ve finančním výboru"
date: 2022-12-05
tags: přerov
author: Jaromír Horký
image: articles/2022/krejci_12.jpg
---

Přerovská koalice porušila zvyklost, kterou dodržuje spoustu měst v ČR. Kontrolnímu výboru, který má za úkol kontrolovat rozhodnutí města, sice bude předsedat opoziční zastupitel, ale většinu v něm bude mít koalice. Hnutí ANO, ODS a Lidovci taktéž odmítli rozšířit počet členů finančního výboru tak, aby v nich každá politická strana nebo hnutí, které v místním zastupitelstvu zasedají, měly svého zástupce. 

Sjednat si pořádek, mít klid na práci a nenechat si do ničeho kecat. Tak by se dalo shrnout rozhodnutí vedení města, které nedovolí opozici plnit jejich kontrolní roli. *„Považuji za silně nedemokratické a hlavně zbabělé nedovolit opozici plnit svou roli. Předseda kontrolního výboru se tak stane pouze loutkou, bude moci činit návrhy, ale koaliční většina ho vždy přehlasuje. Rozhodnutí koalice je velmi podezřelé a zdá se, že raději žádnou kontrolu ani nechtějí. Stejně tak je zarážející, že členové Rady města budou kontrolovat sami sebe kontrolovat jako členové kontrolního výboru,”* shrnul hlasování zastupitelstva zastupitel za Piráty **Jaroslav Krejčí** a dodává: *„Je však jasné, že členové vedení města, kteří kumulují několik uvolněných funkcí nemohou dělat svou práci pořádně a snad i proto nechtějí dovolit opozici jejich práci kontrolovat. Je smutné, že jejich osobní zájmy pak zastiňují zájmy občanů a Přerov je tak velmi omezen ve svém rozvoji."

Nezvyklé je také, že k rozpočtu města na rok 2023 chybí vyjádření finančního výboru, jelikož ten zastupitelstvo na svém prvním zasedání neobsadilo a stalo se tak až dnes na druhém zasedání. *„Je nezvyklé, že by se s nejzásadnějším materiálem, kterým je rozpočet nemohla dostatečně podrobně seznámit nejen opozice, ale celý finanční výbor, který by návrh prodiskutoval. Žel stejně jako u kontrolního výboru nebude mít v novém finančním výboru opozice většinu, co hůř nebudou zde zastoupeny ani všechny strany a hnutí,”* dodal právník a pirátský zastupitel **Petr Dostalík**, který vystoupil proti „novým pořádkům”.
