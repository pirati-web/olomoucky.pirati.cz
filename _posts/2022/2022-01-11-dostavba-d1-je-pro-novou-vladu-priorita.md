---
layout: post
category: CLANKY
title: "Dokončení úseku D1 u Přerova je pro novou vládu priorita "
date: 2022-01-11
tags: přerov
author: Josef Indra
image: articles/2022/2022-01-11-d1-prerov.jpg  #751x422 pixelu
---
Blýská se na lepší časy. Dálnici D1 z Přerova do Říkovic, zařadila nová vláda mezi jednu ze svých hlavních priorit v oblasti dopravy. Vyplývá to z programového prohlášení, se kterým vláda předstoupí 12. ledna v Poslanecké sněmovně, kdy bude žádat vyjádření důvěry. Podle vyjádření Ředitelství silnic a dálnic by se tento úsek mohl začít stavět v polovině tohoto roku. 

*„Jako Přerováka mě těší, že se poslední chybějící díl D1 konečně začne stavět. Doprava v našem městě je několik let tristní a právě tento úsek, který část dopravy z města odkloní, Přerovu může velmi pomoci. Na tento problém, jsme upozorňovali také během minulého roku, kdy se minulá vláda chvástala, že je nová D1 hotová. Tehdy nám připadalo, jakoby se na Přerov trochu zapomnělo. Jsem tak rád, že nová vláda tento úsek vnímá skutečně jako prioritu a pevně věřím, že bude apelovat na co nejrychlejší výstavbu, která pomůže nejen Přerovu, ale všem řidičům, kteří míří směrem na Ostravu,“* uvádí krajský zastupitel **Jaromír Horký**. 
