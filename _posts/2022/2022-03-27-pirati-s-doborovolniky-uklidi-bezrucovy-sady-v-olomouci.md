---
layout: post
category: CLANKY
title: "Piráti s dobrovolníky uklidí Bezručovy sady v Olomouci"
date: 2022-03-27
tags: olomouc
author: Josef Indra
image: articles/2022/2022-03-27-pirati-s-doborovolniky-uklidi-bezrucovy-sady-v-olomouci.jpg  #751x422 pixelu
---
Olomoučtí Piráti se už 8.rokem zúčastní dobrovolnické eko-kampaně *„Ukliďme svět, ukliďme česko!”* Cílem akce bude nejen uklidit naše okolí, ale i ve společné věci zapojit různé zájmové skupiny lidí, např. školáky, vysokoškoláky, úředníky, skauty, pejskaře či politiky. A taktéž mediálně zviditelnit dlouhodobě neřešenou problematiku černých skládek a odpadků ve veřejném prostoru. 

Hlavní termín letošní akce bude sobota 2. dubna. V Olomouci se Piráti letos zaměří na Bezručovy sady. *„V lokalitě Bezručových sadů bývají často přeplněné kontejnery a odpadkové koše. To pak vede k tomu, že se množství odpadu rozptyluje po celém parku a znečišťuje tím veřejný prostor,”* říká Zdeněk Žák, místopředseda Pirátů v Olomouci, a dodává: *„Letošní místo konání úklidu bylo vybráno na základě veřejné debaty s obyvateli Olomouce.”*

Sraz dobrovolníků bude v 9 hodin dopoledne před Michelským výpadem. Jako každý rok se počítá 
i s celou řadou dobrovolníků z řad obyvatel Olomouce. Pytle na sběr odpadu a rukavice zajistí organizátoři akce. Jediné, co budou dobrovolníci potřebovat je oblečení, které si mohou případně zašpinit, chuť do práce a dobrou náladu. 

Mapu se všemi úklidy naleznete [zde](https://www.uklidmecesko.cz/map/)

Událost olomouckého úklidu naleznete [zde](https://www.facebook.com/events/1016796412580788)
