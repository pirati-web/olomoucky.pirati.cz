---
layout: post
category: CLANKY
title: "Olomoucký kraj zdvojnásobí podporu aktivit pro zlepšení životního prostředí"
date: 2022-02-08
tags: Olomoucký-kraj
author: Josef Indra
image: articles/2022/2022-02-08-olomoucky-kraj-zdvojnasobi-podporu-aktivit-pro-zlepseni-zivotniho-prostredi.jpg  #751x422 pixelu
---
**Rada Olomouckého kraje schválila dotační program na podporu aktivit v oblasti životního prostředí a zemědělství. V minulém roce byla celková alokace 2 miliony korun, pro tento rok byla určená částka navýšena na 5 250 000,- Kč. Příští týden by mělo dojít k odsouhlasení zastupitelstvem. Podávat žádosti pak bude možné od 21. března 2022.**

Dotační program na podporu aktivit v oblasti životního prostředí a zemědělství je určen k vytvoření opatření v krajině, která povedou například ke zvýšení zádrže vody v krajině, obnově přirozených drobných prvků a biotopů, omezení půdní eroze. Finanční prostředky se mohou využít také k zakládání květnatých pásů, motýlích či včelích louček, k péči o památné stromy a aleje či pro činnost spolků a vzdělávací a osvětové akce. Celý výpis k podporovaným aktivitám bude zpřístupněn 18. února na stránkách Krajského úřadu. 

*„Jsem rád, že se podařilo zdvojnásobit alokované peníze k podpoře aktivit v oblasti životního prostředí a zemědělství. Pevně věřím, že o tento typ dotací bude mezi lidmi zájem stejně jako v minulých letech a finance budou úspěšně vyčerpány ke smysluplným projektům, které opět zlepší stav životního prostředí v Olomouckém kraji,“* uvádí radní Olomouckého kraje pro životní prostředí a zemědělství Martin Šmída. 
