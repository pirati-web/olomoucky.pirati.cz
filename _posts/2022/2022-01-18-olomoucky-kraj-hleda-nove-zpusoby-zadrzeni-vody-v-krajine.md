---
layout: post
category: CLANKY
title: "Olomoucký kraj hledá nové způsoby zadržení vody v krajině"
date: 2022-01-18
tags: olomoucky-kraj
author: Josef Indra
image: articles/2022/2022-01-18-olomoucky-kraj-hleda-nove-zpusoby-zadrzeni-vody-v-krajine.jpg  #751x422 pixelu
---
**Malé vodní nádrže jako nová ekologická možnost jak zadržet vodu v krajině? To zkoumala nově zveřejněná analýza, která posuzovala vhodnost vzniku těchto malých vodních děl v celém Olomouckém kraji.**

Piráti a Starostové v Olomouckém kraji se dlouhodobě staví spíše proti obřím přehradám, neboť pro účely zadržení vody v krajině jsou daleko vhodnější malé vodní nádrže na menších tocích, které mají výšku hráze maximálně do 2,5 metru a rozlohu do 2 ha. Výhodou ke své velikosti je také krátký čas potřebný na realizaci a minimální byrokracie. V budoucnu by tak těchto malých vodních nádrží mohlo napříč krajem vyrůst hned několik.

*„Nová analýza pro Olomoucký kraj posuzovala místa, kde by mohly být realizovány tzv. malé vodní nádrže. Mapové podklady poskytujeme zdarma a veřejně, chceme tím motivovat vlastníky vhodných lokalit, aby se pustili do výstavby těchto přírodě blízkých opatření, a to i za pomoci dotačních titulů, které jsou k tomu určeny. Voda, kterou zadržíme v krajině, je daleko hodnotnější než ta, která bez užitku odtéká z našeho území pryč,“* uvádí Martin Šmída, radní Olomouckého kraje pro oblast životního prostředí, odpadů a zemědělství.
