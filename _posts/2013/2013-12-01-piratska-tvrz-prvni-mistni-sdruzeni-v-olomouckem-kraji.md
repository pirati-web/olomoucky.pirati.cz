---
layout: post
category: CLANKY
title: "Pirátská tvrz: První místní sdružení v Olomouckém kraji"
date: 2013-12-01
tags: pirátská-tvrz
author: Roman Kümmel
image: articles/2013/2013-12-01-piratska-tvrz-prvni-mistni-sdruzeni-v-olomouckem-kraji.jpg   #751x422 pixelu
---
V neděli 1.12.2013 bylo na výjezdním zasedání v Brodku u Přerova založeno první místní sdružení Pirátské strany v Olomouckém kraji. Sdružení, které dostalo příznačný název Pirátská tvrz, zahrnulo do území své působnosti katastry obcí Majetín, Brodek u Přerova, Luková, Grygov, Krčmaň, Kokory, Rokytnice, Císařov a Citov.

Zakládající členové si do svého čela zvolili za předsedu Radima Studeného, který aktuálně zastává také funkci vedoucího mediálního odboru v krajském sdružení. Mezi další zakládající členy patří předseda krajského sdružení Ing. et Ing. Martin Šmída a druhý místopředseda krajského sdružení Vladimír Hlavinka.

Nově vzniklé sdružení má za úkol se blíže zaměřit na aktuální dění a řešení konkrétních problémů v obcích, které spadají do jeho působnosti. Úkoly pro nové sdružení jsou také příprava na komunální volby v Brodku u Přerova a v Majetíně a uspořádání kulturních akcí VyOsení v Brodku u Přerova a Svobodné kytary in Majetín.

[Zápis ze zasedání](https://wiki.pirati.cz/regiony/olomoucko/pks/7_2013)
