---
layout: post
category: CLANKY
title: Podporujeme Pitbike Park Tovačov
date: 2014-11-02
tags: přerov
author: Tomáš Karlík
image: articles/2014/2014-11-02-podporujeme-pitbike-park-tovacov.jpg   #751x422 pixelu
---
Předseda Místního sdružení přerov je řešitelem Participativního projektu v prvním kole [Rekultivace krajiny, přestavba na víceúčelový sportovní areál u Tovačova](https://wiki.pirati.cz/fo/rozpocty/participativni/prihlasky/viceucelova_trat_tovacov) a navazujícím druhém kole [Likvidace černé skládky, přestavba na víceúčelový sportovní areál, podpora místních sportovních komunit](https://wiki.pirati.cz/fo/rozpocty/participativni/prihlasky/viceucelova_sportovni_trat_u_tovacova). Tomáš se bude ucházet o podporu i ve třetím kole [Participativního rozpočtování](https://wiki.pirati.cz/fo/rozpocty/participativni/start). S řešitelem a dobrovolníkama můžete diskutovat ve skupině FB [Project Pitbike park Tovačov (Sdorf)](https://www.facebook.com/groups/413072398825603/).

Objekt (GPS 49.4350697°N, 17.2646672°E), na kterém projekt vzniká byl doposud černá skládka pro celé okolí po mnoho let. Skládka je o velikosti 1,5 hektaru plochy. Černá skládka se nachází těsně za hranicí značky obce Tovačov, při výjezdu na Prostějov, současně je za plochu odpovědná obec Tovačov, která objekt pronajímá (nájemní smlouva níže). V současnosti se na projektu usilovně pracuje. Máme v plánu tento prostor zrekultivovat a hlavně zamezit neustálému dovážení dalšího odpadu. Dále chceme vytvořit základní tréninkový okruh pro mladé jezdce. Tento úkol se již povedlo splnit a na trati díky podpoře 9000 z předchozího kola vznikla základní sjízdná trať a na trati už trénuje spousta místních obyvatel a rozšiřuje se místní komunita, která s eprojektu dobrovolně účastní. Dále chceme rozšířit možnosti využití toho budoucího sportovního, víceúčelového areálu. Další, dlouhodobější myšlenkou je rozšíření o okruh pro rc závodní modely, prvky pro cyklosport a pořádání veřejných akcí(závody apod.).

Celý projekt má být neziskového charakteru přístupný všem občanům a sportovcům. Pokud by Pirátská strana podpořila tento projekt, pomohlo by to nejen životnímu prostředí v dané oblasti (na skládce jsou stovky tun odpadu všeho druhu), ale současně bychom podpořily sdružování mládeže za sportovními účely, rozvoji sportu, a společenských akcí v místní lokalitě. V tomto shledáváme veřejně prospěšný účel projektu. Budování místní sportovní komunity a zamezení rozšiřování černé skládky.
