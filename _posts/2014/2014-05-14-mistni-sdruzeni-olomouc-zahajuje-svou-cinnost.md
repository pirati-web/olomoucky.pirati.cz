---
layout: post
category: CLANKY
title: Místní sdružení Olomouc zahajuje svou činnost
date: 2014-05-14
tags: olomouc
author: Roman Kümmel
image: articles/2014/2014-05-14-mistni-sdruzeni-olomouc-zahajuje-svou-cinnost.jpg   #751x422 pixelu
---
Od prosince 2013 založili Piráti v Olomouckém kraji již  tři místní sdružení: Prostějovské, Přerovské a Pirátskou Tvrz (Majetín, Grygov, Brodek u Přerova, Krčmaň, Kokory, Rokytnice, Císařov a Citov). Vznik samostaného místního sdružení v hanácké metropoli byl tedy na snadě.

"O vzniku místního sdružení v Olomouci jsme v rámci kraje diskutovali poměrně dlouho a mezitím jsme v metropoli úspěšně rozšiřovali členskou základnu," říká předseda olomouckého sdružení, Jakub Nepejchal.

Nové místní sdružení Pirátské strany se nám po splnění všech náležitostí podařilo založit 11.května 2014 a jsme tak plně připraveni se aktivně zaměřit na konkrétní události v našem městě. Jak je u Pirátů dobrým zvykem, budeme hájit zájmy občanů a dohlížet na transparentní postupy při rozhododování na olomoucké radnici.

"Naším hlavním cílem je, aby byla Olomouc jako obec více otevřená svým občanům. Budeme také usilovat o to, aby měla Olomouc transparentní účet," dodává Jakub Nepejchal.

Naším cílem je ale také větší zapojení vás občanů Olomouce do dění v našem městě. Věříme, že se díky naší aktivitě, ale i díky dlohodobé podpoře mnoha dobrovolníků, bude naše členská základna i nadále rozrůstat. Tímto bychom rádi pozvali všechny naše příznivce na další schůzi, která se brzy uskuteční v olomouckém baru Renomé. Vítáni jsou také všichni, kteří mají zájem se dozvědět více o činnosti nového místního sdružení, nebo Pirátské strany jako celku, ochotně zodpovíme vaše dotazy a přiblížíme vám náš program.

Informace o činnosti České pirátské strany naleznete také na webových stránkách nebo na Facebooku
* Pirátská strana [Web](http://www.pirati.cz) [Facebook](https://www.facebook.com/ceska.piratska.strana)  
* Piráti Olomouckého kraje [Web](http://olomoucky.pirati.cz) [Facebook](https://www.facebook.com/piratiOlomoucko)
* Piráti v Olomouci [Web](https://olomoucky.pirati.cz/mistni-sdruzeni/olomouc/) [Facebook](piratiOlomoucko)
