---
layout: post
category: CLANKY
title: Nové předsednictvo v Olomouci
date: 2014-10-27
tags: olomouc
author: Vojtěch Pikal
image: articles/2014/2014-10-27-nove-predsednictvo-v-olomouci.jpg   #751x422 pixelu
---
V neděli 26. 10. 2014 proběhlo volební zasedání místního sdružení Olomouc Pirátské strany. Piráti si na něm zvolili nové místní předsednictvo.

Olomoučtí Piráti se snaží, již od svého založení, uplatňovat vysoce demokratické principy, hlavně na sebe. Proto se místní předsednictvo rozhodlo po konání komunálních voleb rezignovat. Rezignaci podalo k 31. 10. a bylo proto nutné uspořádat volební zasedání.

Předseda olomouckých Pirátů, Jakub Nepejchal, se k tomu vyjadřuje: „Členové tak mají možnost vyjádřit svou spokojenost či nespokojenost s dosavadním fungováním místního sdružení. Aplikujeme na nás princip, který je zanesen ve stanovách strany, tedy, že po každých parlamentních volbách má rezignovat stávající republikové předsednictvo. Navíc jsme výrazně rozšířili naší členskou základnu a je fér dát příležitost novým členům zapojit se do dění.“

Ze současných osmi členů se schůze zúčastnilo šest. „Nejprve jsme zhodnotili naše působení v komunální kampani a pak jsme se pustili do volby.“ komentuje dění člen místních pirátů Miloš Reiter. Volba předsedy byla celkem jednoduchá, kandidoval pouze jeden člen, dosavadní předseda Jakub Nepejchal. Po kandidátské řeči a dotazech účastníků byl zvolen poměrem hlasů 5 pro, nikdo proti a jeden se zdržel. Následovala volba místopředsedů. Na dva mandáty se přihlásili 3 kandidáti. Vojtěch Pikal po prvním kole odstoupil. Místopředsedy se tak stali Vlastimil Holík a Miloš Zmeškal.

Úkoly, které si nové předsednictvo klade před sebe jsou především další rozšiřování členské základny, uspořádání festivalu svobodných filmů a prosazování transparence na Olomoucké radnici. Přejeme jim tedy hodně štěstí.

Kontakt: [Jakub Nepejchal](mailto:jakub.nepejchal@pirati.cz)
