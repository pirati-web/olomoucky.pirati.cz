---
layout: post
category: CLANKY
title: Křída postrach Olomouce. V noci záhadně zmizel vzkaz Klimatické koalice Olomouc zastupitelům města
date: 2020-03-10
tags: 
- olomouc 
author: Viktor Tichák
image: articles/2020/2020-03-10-krida-postrach-olomouce.jpg  #751x422 pixelu
---
Olomouc, 10. března 2020 - Město Olomouc, potažmo její vládnoucí koalice, má hrůzu z křídy na chodníku. Jak jinak si vysvětlit, že po happeningu na třídě 8. května, kdy mimořádné čištění proběhlo chvíli před vydatným deštěm, znovu vadil křídou psaný nápis, tentokrát před budovou magistrátu. Nyní obdobná situace nastala kvůli vzkazu Klimatické koalice Olomouc olomouckým zastupitelům. 

O tom, že člověk přímo ohrožuje životní prostředí, je podle nejnovějšího průzkumu přesvědčeno 9 z 10 občanů České republiky. Očividně to neplatí pro všechny. Členové Klimatické koalice totiž před budovou magistrátu v Hynaisově ulici křídou namalovali vzkazy politikům, mířícím na pondělní jednání zastupitelstva. Ti však nápisy spatřit nemohli, protože v noci z neděle na pondělí záhadným způsobem zmizely.

Na dnešním zastupitelstvu jsem se tedy ptal koaličních zastupitelů na to, kdo nápisy umyl a především kdo čištění zaplatil. Mytí se muselo odehrát mezi nedělním večerem a pondělní sedmou hodinou ranní. Koaliční zastupitelé tvrdí, že žádný pokyn k vyčištění chodníku nedali. Pokud se však po Olomouci nepotlouká neznámý čistič jako v případě Karlova mostu v Praze, předpokládám, že se někdo úklidu zhostil. 

Prostor je pod kamerami, proto také v noci přijela hlídka Městské policie a udělila jedné z autorek nápisu pokutu 1000 Kč. Asi snad nezbývá, než s nadsázkou vyzvat maminky, aby si dávaly pozor na své děti, které by mohlo napadnout např. namalovat něco křídou na chodník. 

Za zastupitelský klub Pirátů a Starostů jsem iniciativě Klimatické koalice vyjádřil podporu. Určitě se budeme zasazovat o to, aby co nejvíce z jejich zcela rozumných požadavků přijalo nejen město Olomouc, ale i celý Olomoucký kraj. 

---
