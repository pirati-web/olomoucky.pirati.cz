---
layout: post
category: CLANKY
title: Otevřený dopis Piráta Jaromíra Horkého poslancům Olomouckého kraje
date: 2020-05-23
tags: 
- přerov
author: Jaromír Horký
image: assets/img/articles/2020/2020-05-23-Jaromir-Horky.jpg  #751x422 pixelu
---
*Přerov, 23. května 2020* – Místopředseda Pirátů v Olomouckém kraji a kandidát do krajského zastupitelstva se v otevřeným dopisem obrací na poslance z Olomouckého kraje kvůli hlasování o kompenzačním bonusu. Obává se, že by kvůli hlasování poslanců mohl přijít kraj a obce o miliardy korun. Spousta poslanců z Olomouckého kraje je zároveň komunálními či krajskými zastupiteli a měli by brát zřetel na obecní či krajské rozpočty, které jsou už nyní zadlužené. Na dopady zákona o kompenzačním bonusu upozorňuje také sdružení místních samospráv.
     
Znění dopisu adresováno všem poslancům Olomouckého kraje reaguje na hlasování o senátní vratce, které se bude projednávat v příštím týdnu na 49. schůzi Poslanecké sněmovny Parlamentu České republiky:
 
*Vážené poslankyně, vážení poslanci,*

*Vláda České republiky ve zrychleném režimu prosadila kompenzační bonus, jež jako zdroj peněz pro živnostníky našel ve vratce z daně zaměstnanců. Z této daně obce dostávají bezmála 24 procent a kraje skoro devět procent. Tato právní klička tak bude stát město Olomouc podle odhadů až 139 milionů, Přerov bezmála 50 milionů, Prostějov 52 milionů, Šumperk 31 milionů a Olomoucký kraj až 91 milionů korun.*

*Dopady kompenzací by mohl změnit senátní návrh, který budete Vy, vážené poslankyně a poslanci v následujícím týdnu ve sněmovně projednávat. Tyto kompenzace jsou správné, ale měl by je platit stát nikoliv obce. A právě podle senátorského návrhu by se příspěvky živnostníkům vyplácely ze státního rozpočtu.*

*Ministryně financí Alena Schillerová slíbila obcím podporu masivními dotacemi, avšak není smysluplnější nechat obcím tyto prostředky, ať je investují podle sebe? Nevidím žádnou logiku v tom nejdříve finance obcím vzít a následně je vracet formou dotací, vždyť je to přeci velmi drahé a naprosto neefektivní. Nehledě na to, jestli se dá slovům ministryně věřit. Jelikož nejdříve vláda ubezpečovala obce i kraje, že na jejich rozpočty nedolehnou žádné restrikce a určené peníze jim zůstanou.*

*Mnozí z Vás jste nejenom poslanci, ale také obecní nebo krajští zastupitelé v Olomouckém kraji, a právě Olomoucký kraj ale i město Olomouc patří k těm nejzadluženějším. Každý příjem je tak pro tyto samosprávy velmi důležitý a Vy tuto skutečnost jistě víte. Proto Vás touto formou vyzývám a prosím o odpověď na následující otázku:*

*Podpoříte senátní verzi, která by ušetřila obcím miliardy korun?*

*Děkuji předem za odpověď.*

*S úctou,*

*Jaromír Horký*
*1.Místopředseda Pirátů v Olomouckém kraji*
