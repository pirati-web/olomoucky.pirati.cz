---
layout: post
category: CLANKY
title: Společně pro Přerov a Piráti vyzývají: zrušte nájmy, vyplaťte dividendy
date: 2020-03-27
tags: 
- přerov
author: Mediální odbor
image: assets/img/articles/2020/2020-03-17-spolecne-pro-prerov-a-pirati-vyzyvaji-zruste-najmy.png  #751x422 pixelu
---

*Přerov, 27. března 2020* - **Společně pro Přerov a Piráti chtějí ulevit těm nejvíce postiženým podnikatelům a občanům v souvislosti s opatřeními proti šíření nákazy koronaviru. Kromě pomocného balíčku nabízí také řešení, odkud na něj vzít. Chtějí, aby si město vyplatilo dividendy z městských společností.**

Vláda České republiky stále mění opatření proti šíření koronaviru, která tvrdě dopadají na místní živnostníky. Společně pro Přerov a Piráti chtějí alespoň přerovským podnikatelům a prodejcům ulevit, aby se po ukončení karantény navrátil život do přerovských ulic. 
*„Situace přerovských podnikatelů a obchodníků není jednoduchá a aktuální stav jim dělá opravdu potíže. Řada měst odpouští nebo snižuje nájmy těm, kteří podnikají v městských prostorách. Podle nás to není tak docela fér - jak k tomu přijdou ti, co mají svůj obchod hned o dveře vedle, ale pronajímají si prostor od soukromníka? Vyzýváme proto i ostatní majitele nebytových prostor, aby svým nájemcům odpustili nájem až do konce roku. Problémy teď mají všichni,”* říká zastupitel Jan Horký, který bude tuto výzvu předkládat zastupitelstvu.

## V souhrnném balíčku, kterým chtějí Společně pro Přerov a Piráti pomoci jsou tyto body:
* Zrušení nájmu městských nebytových prostor do konce roku 2020
* Výzva vlastníkům nebytových prostor k odpuštění nebo alespoň snížení nájmů podnikatelům, kteří museli kvůli koronaviru zavřít
* Jednorázový finanční příspěvek 30 000 Kč všem nuceně uzavřeným provozovnám
* Odpuštění poplatku za užívání veřejného prostranství na 3 měsíce
* Zrušení poplatků za zábor pro předzahrádky pro letošní rok
* Otevřenost k nastavování splátkového kalendáře
* Posunutí splátek bez sankcí po stanovenou dobu
* Zasílání upomínek ze strany města bez sankci po stanovenou dobu 
* Podpora linek krizové intervence neziskových organizací
* Likvidace nelegálních bannerů a výlepů na „levné“ půjčky a lichvy
* Připravit se na situaci ubytování osob s potvrzenou nákazou, které nedisponují vlastním bydlením (krizové byty, vyčlenění oddělených prostor v městských objektech, školy, spolupráce s církvemi aj.)
* Mapování situace osob bez přístřeší v souvislosti s koronavirem
* Roušky a vlhčené ubrousky na ruce pro osoby bez přístřeší
* Zakoupení ÚV dezinfekčních lamp pro sociální služby
 
Některá tato opatření jsou de facto zdarma, jiná budou pro město znamenat významnou finanční zátěž.  *„Považujeme za rozumné, aby si město, snad poprvé v historii, vyplatilo dividendy ze zisku městských společností,”* uvažuje Jan Flašar, člen finančního výboru města. 

*„Jako velmi podstatnou také vnímáme podporu občany města, tedy aby dali přednost místním restauracím a obchodníkům před nákupy v nadnárodních řetězcích,”* ukončil 1. místopředseda Pirátů v Olomouckém kraji Jaromír Horký.

Zastupitelský klub Společně pro Přerov a Pirátů zároveň apeluje, aby dubnové zasedání proběhlo v souladu s doporučením vlády jen nad zásadními body a to formou videokonference tak, aby se zastupitelé nemuseli scházet osobně a sami předcházeli riziku nákazy.

---
