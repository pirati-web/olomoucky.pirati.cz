---
layout: post
category: CLANKY
title: "Komentář Martina Šmídy: Otrava Bečvy se musí řešit, chci jít příkladem"
date: 2020-11-05
tags: 
- piráti-a-starostové
- olomoucký-kraj
author: Martin Šmída
image: assets/img/articles/2020/2020-11-05-komentar-martina-smidy-otrava-becvy-se-musi-resit-chci-jit-prikladem.jpg  #751x422 pixelu
---
Znečištění Bečvy, ke kterému došlo v sousedním kraji, je jednou z největších ekologických katastrof v kraji Olomouckém, jelikož právě zde napáchalo největší škody. Navrácení vzácného ekosystému, který řeka měla vybudovaný, se na některých místech může znovu vytvářet klidně i několik let. Nově zvolený krajský radní Martin Šmída, se ihned po převzetí funkce začal zabývat tím, jak se v této situaci dosavadní vedení kraje zachovalo a zda nedošlo k nějakému pochybení. Připojil se tak k usilovné práci Pirátů sousedního Zlínského kraje, kde ke znečištění došlo.

*„Vzpomínám si na prohlášení ministra pro životní prostředí, který tvrdil, že odhalení viníka bude v řádu hodin. Bohužel i v dnešních dnech je pachatel stále neznámý. Celá věc se tak stále prošetřuje a je nezbytné viníka dopátrat. Znečištění komunikuji s Hanou Ančincovou, která znečištění Bečvy řeší od samotného počátku na území Zlínského kraje, kde podala také trestní oznámení na neznámého pachatele. Ale také s poslancem ze Zlínského kraje Františkem Elfmarkem, který je v poslaneckém výboru pro životní prostředí a Danou Balcarovou, která je předsedkyní tohoto výboru a téma Bečvy na jednání 4. listopadu otevřela,“* uvádí radní Martin Šmída. Na jednání tohoto výboru podal radní Šmída dotaz také na ministra pro životní prostředí, aby byl poskytnut jasný výklad, jak se má v případě takto rozsáhlé havárie postupovat a kdo přebírá její řízení.

Pirátský radní dále prověřuje, zda byla reakce Olomouckého kraje dostačující a zda mohl kraj na znečištění reagovat lépe. *„Zatím jsme analyzovali, zda kraj reagoval dostatečně akceschopně a koordinovaně. Bezprostředně po zjištění havárie byly informovány vodoprávní úřady po směru toku řeky a prostřednictvím varovného systému Hasičského záchranného sboru Olomouckého kraje i všechny dotčené obce. Kraj podnikl hned v pondělí 21. září koordinační schůzku, kde byli přítomni zástupci obou krajů, ale také rybářů, hasičů a všech dotčených úřadů a orgánů. Rozhodovalo se zde o dalším společném postupu. I přes jistou míru improvizace bylo včas a dostatečně zabráněno dalším možným škodám, což je to hlavní,“* tvrdí dále Martin Šmída. 

V současné době Piráti podnikají několik kroků, jak vytvořit tlak na ministra životního prostředí pro větší urgenci a řešení tohoto tématu. Pro olomoucký kraj je toto téma velmi důležité a bylo zmíněno již během ustavujícího zastupitelstva 30. října. Chceme, aby se tímto problémem ministerstvo životního prostředí zabývalo opravdu plnohodnotně a měli znečištění, pro nás tak významné řeky, jako prioritu. *„Z mé pozice budu dále prošetřovat, jestli kraj konal dostatečně proaktivně a správně dle zákona. O celém průběhu informuji hejtmana Josefa Suchánka, který si rovněž uvědomuje závažnost celé situace. Ještě jednou bych rád poděkoval všem hasičům, rybářům a dobrovolníkům, kteří se postarali o odklízení uhynulých ryb a pomoc při řešení celé situace. Doufám, že se žádná další podobná katastrofa již nebude opakovat. Zároveň udělám všechno pro to, abychom na takovou situaci byli lépe připraveni.“* doplňuje Martin Šmída.
