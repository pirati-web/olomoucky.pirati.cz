---
layout: post
category: CLANKY
title: Otevřený dopis pro vedení městyse – reakce na odpověď.
date: 2020-06-07
tags: 
- pirátská-tvrz
author: Radek Vojtek
image: assets/img/articles/2020/2020-06-07-Brodek.jpg  #751x422 pixelu
---


Vážený pane starosto,


reaguji na Vámi zaslanou odpověď na ,,Otevřený dopis pro vedení městyse Brodek u Přerova“.

Úvodem velmi děkuji za tuto Vaši odpověď.

Otevřený dopis je běžný způsob, který se standardně používá, když se doptáváte na určité informace a chcete, aby byly dostupné k přečtení komukoli.

Dopis byl řádně podepsán, čili se nejedná o žádný ,,poloanonym“ ani nic nedemokratického.

Pirátská strana, potažmo Pirátská Tvrz, je plně demokratická a v mnohém jde v tomto příkladem. Namátkou dodržování demokratického minima, primární volby, veřejná výběrová řízení, transparentní bankovní účty, participativní rozpočty, veřejná evidence kontaktů a schůzek, atd.

Otevřený dopis byl zaslán na Vaši e-mailovou adresu, jelikož je jediná dohledatelná a e-mailové adresy ostatních zastupitelů nikde veřejně nejsou.

Právě proto, že je dopis otevřený, je to nejsnazší způsob, jak se může dostat k přečtení opravdu všem zastupitelům městyse.

Dotazy byly formulovány tak, jak si je klade široké spektrum místních spoluobčanů, které daná problematika odpadů zajímá a není jim lhostejná a rádi by měli představu o koncepci a systému městyse v něm a obecně se dostali k náležité informovanosti.

Taktéž děkujeme za přijetí nabídky spolupráce v podílení se na problematice řešení odpadů v Brodku u Přerova. Konkrétní návrhy na zlepšení stávající situace dodáme.

Co se týče Vašich odpovědí na naše konkrétní dotazy, děkujeme za vypsání jednotlivých schválení a doporučení, ale mnohé z dalších odpovědí jsou příliš fádní a nicneříkající, jak ve skutečnosti budou řešeny ony problémy a mnohdy neuspokojivý stav. Důležité je si totiž tyto problémy jednotlivě pojmenovat, rozdělit a systematicky odstranit.

Závěrem děkuji za pozvání na veřejné zasedání ZM a zejména pak na to, kdy se bude řešit odpadový plán pro roky 2020 – 2024, které jak uvádíte by tedy mělo proběhnout na podzim tohoto roku. Pokud se o něm dozvíme včas, rádi se jej zúčastníme.

S pozdravem a přáním hezkého dne za Pirátskou Tvrz

Radek Vojtek

Místopředseda MS Pirátská Tvrz

Česká Pirátská strana
