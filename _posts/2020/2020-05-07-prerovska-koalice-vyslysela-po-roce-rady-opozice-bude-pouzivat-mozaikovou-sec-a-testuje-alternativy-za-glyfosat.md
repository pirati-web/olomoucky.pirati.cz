---
layout: post
category: CLANKY
title: Přerovská koalice vyslyšela po roce rady opozice, bude používat mozaikovou seč a testuje alternativy za glyfosát
date: 2020-05-07
tags: 
- přerov  
author: Mediální odbor
image: assets/img/articles/2020/2020-05-07-prerovska-koalice-vyslysela-po-roce-rady-opozice-bude-pouzivat-mozaikovou-sec-a-testuje-alternativy-za-glyfosat.jpg  #751x422 pixelu
redirect_from:
  - /tiskove-zpravy/otevreny-dopis-pro-vedeni-mestyce-brodek-u-prerova.html
---
Přerov, 7. května 2020 - Přerovská koalice má důvod být na sebe pyšná. Konečně vyslyšela přání občanů a návrhy opozice: radnice totiž bude nechávat trávu růst vyšší a využije i mozaikovou seč, dokonce testuje i náhrady za nebezpečný glyfosát.

V loňském roce Společně pro Přerov a Piráti dvakrát předložili návrh na zákaz používání glyfosátu a přišli i s řadou možností, jak tuto látku nahradit. Nikdy se však nesetkali s úspěchem a nepomohla tomu ani petice s více než šestisty podpisy. Radnice však prozřela a poté, co v Prostějově přestali používat glyfosát, se snad i v Přerově blýská na lepší časy. *„Jakoby vedení města nechtělo mezi městy na Hané zůstat pozadu - ale zároveň nikdy nechce být prvním, které by zavedlo moderní přístup,”* povzdechl si Jan Horký (Společně pro Přerov a Piráti), předkladatel dřívějších návrhů na omezení užívání nebezpečných herbicidů.

Konečně se do zorného pole přerovských radních dostala i problematika sucha a probíhající klimatické změny. Zatím se má změnit přístup k sečení trávy ve veřejném prostranství - neměli bychom tedy už vidět sekačky během dlouhých období beze srážek, ale spíše vyšší trávníky. Ty mohou ale alespoň trochu zmírnit letní vedro ve městě. Kladně to komentuje i Jan Horký: *„Jsme rádi a chválíme koalici, že konečně začala přistupovat na naše návrhy z minulých let. S tímto tempem se dá očekávat, že problematiku zadržování vody na přerušených velkých lánech polí a prostupnosti krajiny vezme v potaz možná ještě na konci volebního období a pomoc pro zasažené podnikatele či sportovce opatřeními na zabránění šíření koronaviru by mohla být schválena někdy v únoru 2021.”* Návrh byl totiž na dubnovém zastupitelstvu beznázorovou koalicí smeten ze stolu. *„A možná, možná, se již brzy zamyslí radní i nad možností využít přerovskou lagunu jako přírodní koupaliště,”* uzavřel Jan Horký.


