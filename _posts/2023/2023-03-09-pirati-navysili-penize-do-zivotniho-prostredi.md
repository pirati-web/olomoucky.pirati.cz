---
layout: post
category: CLANKY
title: "tisková zpráva: Piráti navýšili peníze do životního prostředí! Na opatření půjde v rámci této oblasti v Olomouckém kraji téměř 7 milionů korun"
date: 2023-03-09
tags: olomoucký kraj piráti
author: Martina Ježková
image: articles/2023/penize.jpg
---
*Olomouc, 9.3.2023 -* **Dnes byl spuštěn krajský dotační titul s názvem Podpora vzdělávání, osvěty a realizace opatření v oblasti životního prostředí a zemědělství. Díky němu bude možné financovat opatření na revitalizaci krajiny, osvětu či předcházení vzniku odpadu. Kraj na titul vyhradil celkem takřka 7 milionů korun.**

*„Sběr žádostí probíhá od 13.3. až do 6.4. a žadatel bude moci na projekt získat  až 150 000 korun. Nabídka projektů, které program pokryje je opravdu široká. Žadatelé mohou financovat třeba obnovu říček a studánek, výstavbu krajinných prvků vedoucích k zadržování vody v krajině, omezení půdní eroze nebo zvýšení druhové rozmanitosti. Peníze mohou jít také na sázení stromů a jiné rozptýlené zeleně, opatření na záchranu hnízdišť ptáků, obnovu naučných  stezek nebo třeba na kroužky pro děti zaměřené na zvýšení povědomí o ochraně životního prostředí. Celý seznam lidé najdou na stránkách Olomouckého kraje a možnosti jsou opravdu široké,“* říká krajský pirátský radní pro životní prostředí, odpady a zemědělství **Martin Šmída**. 

Žádat o dotaci mohou fyzické i právnické osoby z Olomouckého kraje. Fyzické osoby musí být starší 18 let a mít trvalé bydliště na území kraje. U právnických osob se pak může jednat např. o obec, svazek obcí nebo různé spolky/sdružení, které se věnují životnímu prostředí či zemědělství. 
