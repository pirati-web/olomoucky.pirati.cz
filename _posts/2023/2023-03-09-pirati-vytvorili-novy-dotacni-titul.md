---
layout: post
category: CLANKY
title: "tisková zpráva: Piráti vytvořili nový dotační titul pro dobrovolnické a neziskové organizace v oblasti životního prostředí! Na jejich podporu v Olomouckém kraji půjde 1,5 milionů korun."
date: 2023-03-09
tags: olomoucký kraj piráti
author: Martina Ježková
image: articles/2023/pes.jpg  #751x422 pixelu
---
*Olomouc, 13.3.2023 -* **Dnes byl spuštěn krajský dotační titul, který podpoří činnost dobrovolnických a neziskových organizací v Olomouckém kraji, jež se věnují oblasti životního prostředí. Na jejich podporu půjde 1,5 milionu korun. O vytvoření nového dotačního titulu se zasadili Piráti.** 

*„Žádosti budeme sbírat od 13.3. až do 6.4. a žadatel bude moci získat  až 70 000 korun. Z programu lze podpořit celoroční činnost zájmových spolků a organizací, kteří se věnují ochraně životního prostředí nebo zemědělství a snaží se o zlepšení současného stavu - třeba skrze ochranu přírody, chovatelství, pěstitelství, myslivost nebo včelařství. Zároveň lze z programu podpořit i péči o zatoulaná zvířata, tedy činnost útulků pro psy a kočky,“* říká krajský pirátský radní pro životní prostředí, odpady a zemědělství **Martin Šmída**. 

*„Je to novinka, pro kterou jsme se rozhodli po projednání v komisi. Letos poprvé tak budeme podporovat zájmové a dobrovolnické spolky působících v oblasti životního prostředí na území našeho kraje. Dobrovolnická činnost je velmi důležitá a pro budoucnost životního prostředí zcela zásadní. Proto chceme podpořit ty, kteří se těmto aktivitám dlouhodobě věnují,“* dodává pirátská členka komise pro životní prostředí **Nela Melicharová**.
